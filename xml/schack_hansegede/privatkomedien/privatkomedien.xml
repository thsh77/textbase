<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Privatkomedien</title>
            <author>Schack, Hans Egede</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140004320329328">
                     <name xml:id="idm140004320329072">
                        <surname xml:id="idm140004320328944">Schack</surname>, <forename xml:id="idm140004320328480">Hans Egede</forename>
                     </name>
                  </author>
                  <title xml:id="idm140004320328192">Phantasterne</title>
                  <pubPlace xml:id="idm140004320327904">[København]</pubPlace>
                  <pubPlace xml:id="idm140004320327440">[Valby]</pubPlace>
                  <pubPlace xml:id="idm140004320327024">[Ballerup]</pubPlace>
                  <publisher xml:id="idm140004320326560">Det Danske Sprog- og Litteraturselskab</publisher>
                  <publisher xml:id="idm140004320326256">Borgen</publisher>
                  <publisher xml:id="idm140004320325968">i samarbejde med Nyt Dansk Litteraturselskab</publisher>
                  <date xml:id="idm140004320325600">1993</date>
                  <biblScope>269-280</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <text xml:id="workid70889" decls="#biblid70889">
            <front xml:id="idm140004318337600">
               <docTitle xml:id="idm140004318337344">
                  <titlePart type="main" xml:id="idm140004318337088">Privatkomedien. </titlePart>
                  <titlePart type="main" xml:id="idm140004318336400">(Brudstykke af en større Fortælling.) </titlePart>
               </docTitle>
            </front>
            <body xml:id="idm140004318335392">
               <div xml:id="idm140004318335136">
                  <p xml:id="idm140004318334880">
Da jeg igjen mødte Jepsen, omfavnede han mig og viste mig, hvormeget hans "Stumprumpede" var bleven for vid ved den Længsel, 
han i de forløbne 2 Timer havde følt efter mig. Han havde, sagde 
han, [] faaet 2 Fribiletter sendende, da Directeuren speculerede paa at 
gjøre ham til Medlem af Skuespillerselskabet, til hvilket han syntes at 
have nøie Bekjendtskab. Da han ogsaa havde lovet, at skaffe en Damebillet, gik vi først ind for at tage denne, ved hvilken Leilighed Jepsen erklærede, at vi med det Samme skulde "have Kommers" med en 
af Skuespillerinderne, Jomfru Hendriksen, der ikke blot besørgede 
sine kunstneriske Forretninger, men tillige forestod saavel Udsalget 
af Billetter, som af Spise- og Drikkevarer. Saavidt jeg kunde forstaae 
paa Jepsen, havde hun tidligere med Velvillie modtaget hans Hyldest, 
men da det ikke blev til Noget, var hendes Følelse slaaet over i sin 
Modsætning, og han maatte nu betragte sig som falden i Unaade. 
</p>
                  <p xml:id="idm140004318332624">
Dette lod dog ikke til at afficere ham meget, og saasnart han fik 
Øie paa hende, udbrød han med den hjerteligste Tone af Verden i et: 
"Nei, god Dag, min egen Jomfru Hendriksen!" hvilket besvaredes 
med et kort: "Goddag Hr Jepsen!" 
</p>
                  <p xml:id="idm140004318331744">
"Naa, hvordan har De det, min sødeste Jomfrue?" 
</p>
                  <p xml:id="idm140004318331248">
"Jeg er ikke sød, Hr. Jepsen!" 
</p>
                  <p xml:id="idm140004318330784">
"Jo, det veed Gud, De er, Jomfru Hendriksen! - Jeg siger Dem nødig imod; men det maa De forlade mig: sød er De!" 
</p>
                  <p xml:id="idm140004318330144">
"Ja, maaskee De veed det bedre, Hr. Jepsen." 
</p>
                  <p xml:id="idm140004318329696">
"Ja, det er sikkert nok, den Sag kjender jeg bedre end nogen Anden; jeg turde saamænd aflægge Ed paa den ind for Høieste Ret." 
</p>
                  <p xml:id="idm140004318329024">
"De kunde kanskee dog let forsværge Dem, Hr. Jepsen! - Men 
hvad er ellers Deres Begjæring om jeg tør spørge?" 
</p>
                  <p xml:id="idm140004318328384">
"Det skal jeg sige Dem, min søde Jomfru! Jeg havde lovet at skaffe 
en Billet til en lille Dame, som jeg gjerne vilde tage med og unde den 
Fornøielse. De forstaaer mig nok, Jomfru Hendriksen! Vi ere jo alle 
Mennesker; - og de smukke Piger, dem veed De jo nok fra gammelt 
af, at jeg aldrig kan sige Nei til." 
</p>
                  <pb n="270" facs="adl/schack/schack1/scha1270" xml:id="s270"/>
                  <p xml:id="idm140004318326096">
"Ja, jeg forlanger ikke Deres Forklaringer, Hr. Jepsen; men naar De 
erlægger 2 Mark, saa kan De føre hende ind uden Videre.["] 
</p>
                  <p xml:id="idm140004318325424">
"Hvad, skal man da ikke have Billet?" 
</p>
                  <p xml:id="idm140004318324976">
"Nei, det behøves ikke." 
</p>
                  <p xml:id="idm140004318324512">
"Men, du godeste Gud! saa kan man jo snyde lige saameget man 
vil!" 
</p>
                  <p xml:id="idm140004318324048">
"Nei, hvad det angaaer," svarede Jomfru Hendriksen med Indignation, "saa er der vistnok Ingen af Cavalererne, som vil gjøre sig lumpen for to Mark, Hr. Jepsen!" 
</p>
                  <p xml:id="idm140004318323312">
"Ja, det skal De saamænd ikke sige, Jomfru Hendriksen! Jeg har 
kjendt dem, som gjorde det gratis." 
</p>
                  <p xml:id="idm140004318322704">
"Saa! Ja, det maa nok have været Deres Bekjendte, Hr Jepsen." 
</p>
                  <p xml:id="idm140004318322176">
"Ja, det er meget rigtigt, søde Jomfru! De, som jeg har kjendt, det 
har været mine Bekjendte. - De har dog Ret i hvert Ord, De udtaler." 
</p>
                  <p xml:id="idm140004318321488">
"Er der ellers Noget til Tjeneste, Hr. Jepsen?" 
</p>
                  <p xml:id="idm140004318321040">
"Nei, ikke Andet end Deres elskværdige Selskab, Jomfru Hendriksen." 
</p>
                  <p xml:id="idm140004318320496">
"Nei, det, maa De rigtig undskylde! jeg har andet at tage vare." 
</p>
                  <p xml:id="idm140004318320032">
"Ja, ja, saa vil jeg gaae op til Acteurerne ovenpaa. Men lad mig dog 
først faae et par Flasker Extract eller tre, af den bedste. Og saa kan De 
give mig sex Kummenskringler. - Nei, hvor De dog kan springe 
omkring, Jomfru Hendriksen! Den Mand, som faaer Dem, han bliver 
rigtignok ikke narret." 
</p>
                  <p xml:id="idm140004318319040">
"Ja, det bliver da i altfald ikke Dem, Hr. Jepsen!" 
</p>
                  <p xml:id="idm140004318318592">
"Det er der saamænd Ingen af os, der veed, Jomfru Hendriksen! - 
Om Gud saa vil, saa maae vi deran." 
</p>
                  <p xml:id="idm140004318317984">
Efterat have udtalt denne Hengivenhed i Forsynets Villie, begav 
Jepsen sig til Skuespillerne med sin Extract og sine Kringler idet han 
aftalte med mig, at vi skulde træffes paa Tilskuerpladsen. 
</p>
                  <p xml:id="idm140004318317184">
Lidt før Tæppet gik op, ankom han igjen - ledsaget af et Par gode 
Venner, foruden den af alle Jægere i Stiftet kjendte og høit skattede 
Nimrod. Sidstnævnte tog Plads imellem sin Herres Been og maatte 
under Forestillingen gjøre Tjeneste som Knage, idet Jepsen af og til 
satte sin Jagthue paa Hovedet af den, hvor Nimrod ogsaa i al Ærbarhed lod den sidde. Jepsen var i udmærket Humeur og fortalte mig, at 
adskillige af Skuespillerne vare endnu livligere tilmode som Følge af 
de indkjøbte Spirituosa. I denne Meddelelse ble ve vi forstyrrede af en 
Person, der nærmede sig Jepsen øiensynlig i mindre velvillig Hensigt. 
</p>
                  <pb n="271" facs="adl/schack/schack1/scha1271" xml:id="s271"/>
                  <p xml:id="idm140004318314240">
"Hvad er det for en langbenet Rad, som gaaer der og støvler om?" 
spurgte Jepsen en af de andre Tilskuere, "Tys!" svarede denne, i en 
dæmpet Tone, "det er den nye Justitsdirecteur." 
</p>
                  <p xml:id="idm140004318313472">
"Aa det er jo Peter Nicolaisen, Hattemageren! - Naa ham skal vi da 
nok blive færdige med, tænker jeg." 
</p>
                  <p xml:id="idm140004318312848">
Nicolaisen nærmede sig nu og sagde, i det han pegede paa Hunden: 
"Ham der maa De jage ud." 
</p>
                  <p xml:id="idm140004318312256">
"Hvad for Noget!" udbrød Jepsen. 
</p>
                  <p xml:id="idm140004318311776">
"Ja vist, det strider mod Selskabets Love." 
</p>
                  <p xml:id="idm140004318311328">
"Naa da! Hvad er nu det? Der staaer jo paa Placaten, at hver af Tilskuerne maa have et Barn med under tolv Aar." 
</p>
                  <p xml:id="idm140004318310816">
Da Justitsdirecteuren ikke gav noget Svar herpaa, men blot fixerede Jepsen med et strængt Blik, vedblev denne: "Ja, De troer maaskee, 
at han er over tolv Aar, fordi han er saa stor; men det kan jeg forsikkre Dem paa, at han ikke er: han er blot saa stærkt voxen af sin Alder; 
men ellers er det et reent Barn. Veed De, hvad han hedder ?["] 
</p>
                  <p xml:id="idm140004318309728">
"Nei!" sagde Justitsdirecteuren, halvt bragt ud af Fatning ved Jepsens Ugenerthed. 
</p>
                  <p xml:id="idm140004318309248">
"Han hedder Gottfred, det er ikke fordi jeg har kaldt ham op efter 
Nogen, men det er nu et Navn, som jeg altid har holdt saameget af - 
Aa, den lille Gotfred! - kan du give Haanden til den fremmede Herre, Gottfred!" 
</p>
                  <p xml:id="idm140004318308624">
Denne Captatio vilde dog neppe have reddet Gottfred, dersom 
Tæppet ikke i det Samme var gaaet op, og Justitsdirecteuren i den 
Anledning hastig bleven bortkaldt "Han kan <hi rend="italics" xml:id="idm140004318308000">ogsaa </hi>snakke," raabte 
Jepsen efter den Bortilende: "naar De kommer igjen, skal De bare 
høre, hvor han kan bruge Mund." 
</p>
                  <p xml:id="idm140004318306960">
- Tæppet gik imidlertid i Veiret, men meget langsomt. "Naa, lad os 
nu see da," sagde Jepsen, idet han satte sig tilrette som Kunstdommer. 
"See der ser vi Benene af En. Nei, see hvor han staaer! - Haanden af 
Lommen! - den anden med! - - Saa, nu kan du begynde!" 
</p>
                  <p xml:id="idm140004318306032">
"Vel elsker jeg høit, o Danmark din Kyst
</p>
                  <p xml:id="idm140004318305552">
Der smiler med Bakker og Sletter!" 
</p>
                  <p xml:id="idm140004318305120">
begyndte nu Kunstneren; men desværre kunde jeg næsten slet ikke 
nyde hans Præstation, da Jepsen og en Borgermand paa den anden 
Side af mig under hele Nummeret skjændtes om den declamerende 
Skuespillers private Samfundsstilling. Jepsen paastod, at han var 
Dreiersvend, hvilket den anden ikke vilde lade gjælde, men have berigtiget

<pb n="272" facs="adl/schack/schack1/scha1272" xml:id="s272"/>

til, at han var Ladesvend i Kunstdreierlauget. "Thi vores Selskab," sagde han, "optager Ingen til spillende Medlemmer, uden at de 
enten ere Mestere eller idetmindste Ladesvende: en bar Svend faaer 
ikke Lov til at vise sig paa Scenen." - Denne Vending optog Jepsen in 
malam partern og gav sig til at lee af fuld Hals, hvilket uheldigvis just 
traf paa det Sted, hvor Kunstneren declamerede de smukke Ord om 
den, "som drager det blinkende Sværd i boglig Færd for Sandheds 
usynlige Kirke;" hvorfor, som jeg bemærkede, ogsaa Flere af de Tilstedeværende stak Hovederne sammen og erklærede, at Jepsen vistnok var Rationalist Og hermed var det endda ikke forbi; thi Jepsen 
vilde derpaa, ved at anføre en Hr. Mathiesen bevise, at hans Modpart 
havde Uret. "Ja, men han er Oldgesell," svarede denne. "Ja, saa er han 
jo ikke Ladesvend," sagde Jepsen. 
</p>
                  <p xml:id="idm140004318301280">
"Jo vist, Ladesvend og Olgesell, det er jo det Selvsamme." 
</p>
                  <p xml:id="idm140004318300816">
"Ladesvend og Oldgesell det Selvsamme! Naa, saa det vil De bilde 
mig ind? - De mener nok at De har en af de bare Svende for Dem, 
kan jeg mærke. Nei, min Fader! De kan troe, jeg er lodden." - Og saaledes vedblev de, paa den mest ukunstnerske Maade at forstyrre deres Naboer lige til Declamationen sluttede. Men denne Uopmærksomhed hindrede alligevel ikke Jepsen i at være den første, som tildelte Skuespilleren en stormende Applaus, da denne endelig med et 
dybt Buk og varm Følelse udraabte: 
</p>
                  <p xml:id="idm140004318299536">
"Men her i vort Bryst er et Gravmonument, 
</p>
                  <p xml:id="idm140004318299088">
Der vidner om Slaget paa Rheden." 
</p>
                  <p xml:id="idm140004318298656">
- "Det er sgu meget godt," sagde Jepsen: "man maa ikke være for 
stræng mod en Begynder." 
</p>
                  <p xml:id="idm140004318298064">
"Maa jeg gjøre Dem opmærksom paa § 35 i Selskabets Love," lød 
pludselig Justitsdirecteurens Røst, "hvilken bestemmer at "Bifaldseller Mishagsyttringer ved de dramatiske Forestillinger ansees som 
stridende mod god Tone."["] 
</p>
                  <p xml:id="idm140004318297200">
"Naa ja, det kan jo nok være muligt,["] svarede Jepsen; "men hvem 
har sagt, at her skal være en god Tone?" 
</p>
                  <p xml:id="idm140004318296576">
"Min Herre, hvorledes mener De?" 
</p>
                  <p xml:id="idm140004318296144">
"Jeg mener at Musiken dernede holder en forbandet daarlig Tone: 
den kan ikke lignes ved Musiken hos Crismus. Her kan man jo ikke 
høre Andet end den store Tromme." 
</p>
                  <p xml:id="idm140004318295408">
"Ja, jeg har ikke med Musiken at gjøre," svarede Justitsdirecteuren, 
"men klappe og pibe maa De ikke." 
</p>
                  <pb n="273" facs="adl/schack/schack1/scha1273" xml:id="s273"/>
                  <p xml:id="idm140004318293504">
"Ja, men han gjorde det saa udmærket," sagde Jepsen. 
</p>
                  <p xml:id="idm140004318292992">
"Ja, det gjorde han; men det strider imod Loven, og den maa lydes." 
</p>
                  <p xml:id="idm140004318292528">
Med disse Ord gik Justitsdirecteuren, og strax efter heisedes Tæppet igjen langsomt tilveirs. 
</p>
                  <p xml:id="idm140004318291936">
"Naa, der har vi da et Skjørt, ["] sagde Jepsen. - ["]Gud hjælpe mig, er 
det ikke Jomfru Hendriksen! - Leve Jomfru Hendriksen, længe leve!" 
</p>
                  <p xml:id="idm140004318291248">
Denne var en af de mest yndede Skuespillerinder, og havde desuden mange private Tilbedere, saa at Jepsens Bifaldsraab, tiltrods for 
den gode Tone, fandt stærk Tilslutning hos hele Personalet - Jomfruen nejede og vilde til at begynde; men Bifaldsraabene vilde ikke 
tage Ende og naar de endelig begyndte at sagtne, raabte Jepsen med 
Tordenstemme: "Nok en Mal for Jomfru Hendriksen!" hvorpaa det 
hele med dobbelt Kraft begyndte forfra. 
</p>
                  <p xml:id="idm140004318289968">
Imidlertid stod Jomfruen og blev mer og mer irriteret. Hvert 
Øieblik vilde hun til at begynde; men hver Gang tog Tilhørerne Ordet fra hende. Endelig gik hun resolveret heelt ned til Lamperne, for, 
som det syntes, at haranguere Publikum. Justitsdirecteuren rykkede 
rasende i Jepsen, og denne, som gjorde alt Spectaklet, vendte sig nu 
om imod ham og raabte ham ind i Ansigtet: "Stille for Satan! Jomfru 
Hendriksen vil tale!" - Direkteuren for tilbage, skræmmet af det stærke Brøl, og Jepsen, der syntes at betragte sig som Forsamlingens Præsident, gjentog endnu een Gang: "Stille hver Kjæft herinde, Jomfru 
Hendriksen har Ordet" 
</p>
                  <p xml:id="idm140004318288848">
"Jeg vil bare sige [D]em," sagde denne nu endelig, "at jeg gaaer min 
Vei nu." 
</p>
                  <p xml:id="idm140004318288368">
"Aa, Jomfru Hendriksen!" 
</p>
                  <p xml:id="idm140004318287936">
"Ja, det nytter ikke noget: jeg siger ikke et Ord mere." 
</p>
                  <p xml:id="idm140004318287472">
"Naa, men hvad er nu det, Jomfru Hendriksen! - De har jo ingenting sagt endnu!" 
</p>
                  <p xml:id="idm140004318286992">
"Ja, det kan nu være det Samme, Hr Jepsen! Jeg veed godt at det er 
Dem, som gjør det altsammen. Men nu gaar jeg min Vei: saa kan De 
jo see hvem De kan faae til Nar." 
</p>
                  <p xml:id="idm140004318286240">
"Men Jomfru! Aa, Jomfru! - Aa hvad, Jomfru Hendriksen!" 
</p>
                  <p xml:id="idm140004318285776">
"Ved den levende Gud, som er høit i Himlen, om jeg gjør det" 
</p>
                  <p xml:id="idm140004318285248">
"Aa, Jomfru! De er saa haard!" 
</p>
                  <p xml:id="idm140004318284816">
Under almindelig Beklagelse fjernede den haarde Jomfru sig; og 
nu maatte Jepsen alvorlig holde for. Justitsdirecteuren rasede og Jepsens høitidelige Forsikkringer om hans Uskyldighed bleve anseete

<pb n="274" facs="adl/schack/schack1/scha1274" xml:id="s274"/>

som fuldstændig modbeviste ved Jomfru Hendriksens egen Udtalelse: "Det nytter ikke Noget; hun har jo selv udlagt Dem!" lød idelig 
som knusende Argument fra den opbragte Directeur og hans Venner. 
</p>
                  <p xml:id="idm140004318282400">
"Ja, hvem kan regne, hvad et Menneske siger i Vildelse?" udbrød 
Jepsen. 
</p>
                  <p xml:id="idm140004318281840">
"Vildelse!" svarede Directeuren, "ja, De maatte nok ønske Dem, at 
De ikke var mere vild end Jomfru Hendriksen! - De brølte mig jo 
ind i Synet, da jeg skulde til at holde Orden; saa jeg maatte troe baade 
det Ene og det Andet." 
</p>
                  <p xml:id="idm140004318280976">
"Ja, det var jeg vel nødt til," svarede Jepsen; "hvis jeg ikke havde 
skaffet Ro, saa havde hun jo staaet deroppe endnu og ikke faaet fortalt os at hun ingenting vilde sige. - Vi kunde jo da ikke være bekjendt at lade Mennesket staae der til evig Tid." 
</p>
                  <p xml:id="idm140004318280064">
"Aa, jeg behøver ingen Hjælp til at udføre mit Embede, og mindst 
af Dem; og nu beder jeg Dem for sidste Gang om at være ordentlig; 
thi faaer jeg Dem først engang fat i Kalotten, saa kan De troe, min 
Ven! at jeg bliver næsviis." 
</p>
                  <p xml:id="idm140004318279184">
"Ja De seer mig ud til det," svarede Jepsen; og muligen vilde Sagen 
allerede nu være kommen til en Krise, hvis ikke den tredie Declamator i det Samme var fremtraadt Man hyssede nu paa de stridende 
Parter, hvorpaa Jepsen, som den Mand, hvis Bestræbelser ikke paaskjønnes, lagde sig tilbage og lukkede Øinene, idet han mumlede: "Ja, 
saa kan I jo selv sørge for Morskaben; nu vil jeg ikke have Mer med 
det Hele at gjøre." 
</p>
                  <p xml:id="idm140004318278016">
Dette Nummer bestod i Digtet: 
</p>
                  <p xml:id="idm140004318277584">
"Min Søn, om du vil i Verden frem, 
</p>
                  <p xml:id="idm140004318277104">
Saa buk!" 
</p>
                  <p xml:id="idm140004318276720">
og jeg beklager ikke at kunne gjengive den Fynd, hvormed det blev 
fremsagt; den henrev Alle, og da de fleste ældre Tilskuere desuden 
lod til at kjende Digtet meget nøie, kunde flere af dem ikke lade være 
uvilkaarlig at mumle Ordene med og slaae Takt til Omqvædet med 
dets kraftige Ord og Rythmus: 
</p>
                  <p xml:id="idm140004318275712">
"Hold Munden, buk atter! 
</p>
                  <p xml:id="idm140004318275280">
Ti stille, buk atter
</p>
                  <p xml:id="idm140004318274864">
og buk!" 
</p>
                  <p xml:id="idm140004318274448">
Under hele første Vers rørte Jepsen sig ikke; men ved Slutningen 
af andet Vers, bemærkede jeg dog, at han ligesom isøvne deltog i at

<pb n="275" facs="adl/schack/schack1/scha1275" xml:id="s275"/>

slaae Takt og desuden sagte nynnede Melodien til. Hermed vedblev 
han under det følgende Vers; men ved Omqvædet hævede hans 
Stemme sig noget, og da han desuden smittede flere gamle Borgermænd i Nærheden, hørte man allerede nu ligesom en douce Vocalmusik ledsage Declamationen. Naar Gaben undtages, er Intet mere 
smitsomt end Nynnen af en bekjendt Melodi. Under fjerde Vers deltog derfor flere og flere med fornøiede Ansigter; og da man naaede 
Omkvædet kom Jepsen den almindelig Trang imøde ved med kraftig 
Stemme, men bestandig lukkede Øine, at intonere: 
</p>
                  <lg xml:id="idm140004318271760">
                     <l xml:id="idm140004318271504">"Hold Munden, buk atter!</l>
                     <l xml:id="idm140004318271072">Ti stille, buk atter!</l>
                     <l xml:id="idm140004318270688">Hold Mund!"</l>
                  </lg>
                  <p xml:id="idm140004318270144">
Kunstarten gik nu over fra Declamation til en Slags Melodrama, 
hvori Declamatorens Partes dog snart bleve særdeles vanskelige. I 
Begyndelsen havde han nuancenet Stemmen i betydelig Grad, idet 
han snart næsten hviskede Ordene, snart udsagde dem med stor 
Kraft; men nu blev enhver saadan Anvendelse af den høiere Kunst 
umulig, og han maatte uden Ophør raabe af alle Kræfter. Hertil kom 
endnu at Visens Slutningsord "og buk!" ved Jepsens og Fleres Anstrængelser efterhaanden bleve ombyttede med "Hold Mund!" saaledes at Publikum sluttede hvert Vers med at tilraabe Skuespilleren et 
tordnende: "Hold Mund!" - en Opfordring, som ved hver Gjentagelse steg i Emphasis, skiøndt den i samme Grad blev meer og meer 
overflødig. Thi under de sidste Vers gik det begyndte Melodrama 
over i Balletten, idet man nu ikke kuride høre et Ord af hvad Kunstneren sagde, men blot saa at han lukkede Munden op og i, slog ud 
med Armene, af og til bukkede, og hvert Øieblik tørrede sin Pande. 
</p>
                  <p xml:id="idm140004318267536">
Jepsen lo, saa han maatte holde paa sin Mave, men blev iøvrigt liggende i sin ligegyldige Stilling og lukkede Øinene hver Gang Justitsdirecteuren kom i Nærheden. Men ligesom Sangen var forbi, og 
Kunstneren for sidste Gang bukkede og trak sig tilbage, trængte en 
lille tyk Mand sig aandeløs hen til Jepsen med alle Kjendtegn paa en 
stærk Sindsbevægelse. Ligesom han aabnede Munden for at tale, fik 
Jepsen imidlertid Øie paa ham og kom ham i Forkjøbet, idet han med 
megen Jubel udbrød: "Nei, see god Aften, god Aften, gamle Tyksak! 
- Mine Herrer maa jeg forestille Dem min Ven, Hr Skuespillerdirecteur M[ø]ller, den Mand, som iaften har foræret os Fribilletter." 
"Ja, Jepsen!" udbrød Møller med en Stemme, der rystede af Bevægelse,

<pb n="276" facs="adl/schack/schack1/scha1276" xml:id="s276"/>

"ja, jeg har foræret Dem Fribilletter, men hvorledes lønner De 
mig for det? -" 
</p>
                  <p xml:id="idm140004318264048">
"De mener, at jeg ligger her og sover, istedenfor at høre efter. Ja, 
men det er ikke min Skyld, Møller! Det er paa forlangende af Justitsdirecteuren." 
</p>
                  <p xml:id="idm140004318263328">
"Nei, jeg mener ikke fordi De sover, Jepsen! Gud give De havde 
sovet den hele Eftermiddag! Nei, jeg mener fordi De gjør Optøier og 
Vidløftigheder, det Ene værre end det Andet! - Hvad De har gjort 
hernede, det veed alle Folk, og ethvert dannet Menneske blandt Tilskuerne misbilliger det; men det er kuns Lidt mod hvad De har gjort 
ovenpaa ved Skuespillerne." 
</p>
                  <p xml:id="idm140004318262192">
"Naa, men hvad har jeg da gjort, Møller?" 
</p>
                  <p xml:id="idm140004318261696">
"Ja, det veed De ligesaa godt som jeg, Jepsen! og De maa skamme 
Dem i Deres Sjæl, maa De! - Eller troer De maaskee, at jeg har givet 
Dem Fribilletter, for at De skulde gaae hen og drikke Skuespillerne 
døddrukne inden Forestillingen?" 
</p>
                  <p xml:id="idm140004318260816">
"Hvad for Noget! Ere Skuespillerne allerede døddrukne?" 
"Ja, det nytter ikke, at De stiller Dem an, Jepsen! Jeg veed Alting." 
"Veed De Alting, Møller. Det var Fanden! Saa er De jo ligesaa klog 
som Vorherre paa den Maade." 
</p>
                  <p xml:id="idm140004318259952">
"Ja, kom nu bare ikke her med Flauser! De kan dog ikke fragaae 
det. Først havde De tre Flasker Extract med, og siden lod De hente to 
til; - Jomfru Hendriksen har fortalt mig det Altsammen; - og sex 
Kummenskringler havde De med Dem." 
</p>
                  <p xml:id="idm140004318259072">
"Ja, dem kan de sgu da ikke være blevne drukne af" 
"Ja, det er, som jeg siger Dem. De kjendte mig ikke engang! - Da 
jeg vilde tale Mathiesen tilrette, saa svarde han mig: "Reis ad Helvede 
til, Du gamle Oxedriver!" 
</p>
                  <p xml:id="idm140004318258224">
"Naa ja, derfor kunde han da nok have kjendt Dem, Møller!" 
"Ja hør, Jepsen! lad os nu ikke gjøre Nar af hverandre!" 
"Nei det gjør vi jo heller ikke, Møller! De har jo slet ikke gjort Nar 
af mig. - Naa, vær nu rolig, Gamle! Saa skal De have Ret i, at det var 
skammeligt af Mathiesen saadan at skjælde Dem ud for en Oxedriver." 
</p>
                  <p xml:id="idm140004318257152">
"Ja, ja, men jeg frikjender mere Mathiesen end Dem. Mathiesen er 
ellers et meget ordenligt Menneske; men han har nu engang den 
Svaghed, at han ikke godt kan sige Nei, naar Nogen byder ham et 
Glas." 
</p>
                  <pb n="277" facs="adl/schack/schack1/scha1277" xml:id="s277"/>
                  <p xml:id="idm140004318255344">
"Ja, men det er forbandet Svaghed hos en Skuespiller; De skulde 
true ham med Afsked, Møller!["] 
</p>
                  <p xml:id="idm140004318254736">
"Aa, hvad er det for Snak! De veed jo godt, at vi maa tigge ham til 
for at blive. Men jeg mærker godt, at De bare staaer her og gjør Nar 
ad mig. De er ikke den Mand jeg har anseet Dem for, Jepsen!" 
</p>
                  <p xml:id="idm140004318253920">
"Ja, det kan jeg sgu ikke gjøre for. Hvorfor har De da ikke mere 
Menneskekundskab? Det er en nødvendig Sag i den Profession." 
</p>
                  <p xml:id="idm140004318253264">
"Jeg troede, Jepsen!, at De kom for virkelig at studere den dramatiske Kunst." 
</p>
                  <p xml:id="idm140004318252784">
"Nei, Møller! saa var jeg da rigtignok ikke gaaet herhen." 
</p>
                  <p xml:id="idm140004318252256">
"Hvad i al Verden kommer De her da for?" 
</p>
                  <p xml:id="idm140004318251808">
"Jeg kommer for at have Kommers. Er det saa underligt?" 
</p>
                  <p xml:id="idm140004318251344">
"Ja, ja, Jepsen, saa siger jeg ikke et Ord mere." 
</p>
                  <p xml:id="idm140004318250896">
"Ja, ja, Møller! Saa bliver der saameget Sludder mindre i Verden. - 
Men lad nu det være godt, Møller! Jeg lover Dem, at vi skal klappe ad 
hver en Kæft, hvor galt han saa ogsaa skaber sig." 
</p>
                  <p xml:id="idm140004318250096">
"Klappe! nei De har klappet Jomfru Hendriksen saaledes, at vi rigtignok ikke skal have mere af den Slags. Der maa aldeles ikke klappes." 
</p>
                  <p xml:id="idm140004318249552">
"Nu, ja, Møller, det skal skee ganske som De vil have det. Er De saa 
fornøiet?" 
</p>
                  <p xml:id="idm140004318248976">
Møller lod ikke til just at være meget fornøiet; men han havde nu 
ikke mere Tid at anvende paa Jepsen, som saaledes fik Ro indtil Skuespillet begyndte. Det var Kotzebues "Korsriddere"; og det viste sig 
strax, at Møller havde gjort sig skyldig i en betydelig Overdrivelse. 
Nogle af Ridderne syntes vel meget oprømte, men dette tjente kun 
til at forhøie Spillets Livlighed. Blot med den onde Cuno von Düben 
var Sagen noget mislig; han var øiensynlig besværet og hans Bevægelser lede af en scor Usikkerhed. Men dette var saa langt fra at skade 
ham hos Tilskuerne, at det tvertimod syntes at vække Tilfredsstillelse 
hos disse, at denne uværdige Ridder havde føiet Drukkenskaben til 
sine øvrige Laster; det fremkaldte almindelig Skadefryd, hvergang 
han paa sine Vandringer stødte an imod en Balliste eller en Muurbrækker, eller med stor Larm rev et Telt omkuld; og man greb begjærlig Leiligheden til med fuld Føie at udøse sin Haan og Uvillie 
imod ham. Ængsteligere blev det derimod, da Helten i Stykket, den 
ædle Ridder Balduin von Eichenhorst viste sig paa Scenen, fremstillet af Publikums Yndling Mathiesen. Den, som havde hørt Møllers 
Samtale med Jepsen, kunde ikke være i Tvivl om, hvilken Tilstand

<pb n="278" facs="adl/schack/schack1/scha1278" xml:id="s278"/>

han befandt sig i; og da Balduin skulde være Gjenstanden for Alles 
Beundring, kunde Tilskuernes Følelse ikke her tage den Retning 
som med Cuno v. Dübens Udskeielser. Men i denne Prøvelse viste 
Mathiesen sig som den sande Kunstner. Hvad der især geneerte ham 
var Talen og Gangen, men i begge Henseender forstod han at vende 
Mangelen til sin Fordel. Han greb fat om et Korsbanner, og antog en 
overordenlig stiv og stolt Holdning, saa at han distinguerte sig imellem alle de Andre; og naar han skulde sige Noget iagttog han i høi 
Grad den gyldne Regel: "tænk førend du taler!" 
</p>
                  <p xml:id="idm140004318244768">
Der var en lang Pause foran hver af hans Repliker, og naar de da 
endelig kom, var det, sorit-om en Statue talte. Ved sin Særegenhed 
imponerede dette overordenlig; og Alle vare enige om at beundre 
Kunstneren, som i Aften tog Rollen paa en ganske anden Maade end 
alle de foregaaende Gange. Selv Jepsen maatte deltage i den almindelige Hyldest, og udbrød med oprigtig Beundring: "Fanden til Karl, 
den Mathiesen! han er saa fuld, at han hverken kan gaae eller snakke, 
og alligevel giør han begge Dele!" Men endelig kom det kritiske 
Øieblik, da Balduin fægter med Guido v. Schwarzeneck: det var tydeligt, at Skuespillerne oppebiede dette med urolig Ængstelse, og de 
søgte paa alle Maader at lette Sagen for Stykkets Helt; ja, Guido selv 
talte i saa mild en Tone som et Lam, for ikke alt for meget at irritere 
Balduin. Men urokket af alt dette skred denne frem i sin høie Rolle; 
- da Guido blottede sit Sværd, rev han ogsaa sit med en voldsom Anstrængelse af Skeden, udraabte endnu en Gang med dump, men vældig Stemme et Par af de ædleste Sandheder, gjorde et Skridt fremad, 
svingede Sværdet og styrtede derpaa med tordnende Bulder til Jorden. Dette stemte vel ikke med Rollen; men det stærke og naturlige 
Fald imponerede i den Grad Tilskuerne, at disse udbrød i en almindelig Bifaldsjubel, og da anden Akt strax efter sluttede, fremkaldtes 
Skuespildirecteuren paa samtlige Spillendes Vegne og takkede i en 
Tale, der begeistrede alle Tilhørerne: 
</p>
                  <p xml:id="idm140004318242064">
"Tak, tak! kjære Venner og høitagtede Herrer!" udbrød Møller rørt 
over saa meget Hyldest, "tak, varm Tak!" 
</p>
                  <p xml:id="idm140004318241440">
"Ja, og saa varm Punch ovenpaa!" sagde Jepsen, hvorefter han og 
Møller, som nu var blevet meget blidere, gik ud og drak Forlig sammen i adskillige Glas af benævnte Drik. Jeg ventede nu, at alle Fataliteter skulde være overstaaede, og tredje og fjerde Akt gik virkelig 
ogsaa i al Fredelighed, men i femte Akt indtraf en sidste og sørgelig

<pb n="279" facs="adl/schack/schack1/scha1279" xml:id="s279"/>

Katastrophe. Gottfred, som under hele Stykket havde opført sig med 
en Anstand, der langt overgik, hvad man kunde fordre af et Barn under tolv Aar, havde dog stedse ved en douce Brummen yttret sin 
Misfornøielse, saa ofte den gamle Emir viste sig paa Scenen, formodenlig fordi denne ved sin hvide Kaftan og bøiede Gang mindede 
om en gammel Stodder, som hver Løverdag indfandt sig hos Jepsen 
og var meget ilde seet af alle hans Hunde. Det var dog endnu bestandig blevet ved den nævnte Brummen, og et lille velvilligt Ørefigen 
havde været nok til at bringe denne til at forstumme. Men ulykkeligviis var Jepsen nu kjed af den lange Rolighed: en Følelse, som iøvrigt 
ingenlunde deltes af det øvrige Publikum, især ikke af Damerne, som 
med stor Interesse og mange Taarer fulgte den elskværdige Emmas 
haarde Lidelser og frygtelige Indmuren; og da nu Emiren her atter 
viste sig, fik Gottfred Lov til i al Ro gjentagne Gange at knurre ad 
ham, hvilket saaledes forøgede dens Mod, at han, da Emiren endelig 
greb fat paa Emma for at frelse hende, udbrød i et gjentagent opbragt 
"Vaf! Vaf!" - 
</p>
                  <p xml:id="idm140004318237056">
"Pus ham!" hviskede Jepsen, og under heftigt Glam foer den saaledes opirrede Gottfred som et Lyn hen over Bænke og Orchester og 
helt op paa selve Skuepladsen. Dennes maleriske Uorden blev nu end 
mere malerisk: Ridderne fløi til alle Sider, den besvimede Emma udstødte det ene hvinende Skrig efter det andet; Tyrker og Christne 
styrtede ud af Skuepladsen, og overlod den arme Emir alene at udkæmpe hele Kampen. Han blev nu ligesaa hurtig og let, som han nylig havde været langsom og tung; hans svage Hvisken gik over til en 
kraftig Brølen, og han flygtede i sort Vest og røde Pantalons, medens 
Gottfred, stolt og munter vendte tilbage til Jepsen med den erobrede 
Kaftan. 
</p>
                  <p xml:id="idm140004318235840">
Nu udbrød der en sand Storm. Baade Justits- og Skuespildirecteuren styrtede med deres Venner over Jepsen, hvem de greb hver ved 
sin Arm, idet de udraabte: "Nei nu gaaer det for vidt! Nu gjælder det 
jo Skuespillernes Liv og Helsen! - Nu maa De paa Døren Jepsen! De 
kan ligesaa godt gaa godvillig." 
</p>
                  <p xml:id="idm140004318234832">
"Naa da," svarede Jepsen, "ere I da rent tossede? Hvad har jeg gjort? 
Var det kanske mig, som rev den der Sørgekappe istykker? Jeg har jo 
ikke rørt mig ud af Pletten." 
</p>
                  <p xml:id="idm140004318234080">
"Ingen Sludder her, Jepsen! jeg hørte godt, at De sagde Pus til Hunden." 
</p>
                  <pb n="280" facs="adl/schack/schack1/scha1280" xml:id="s280"/>
                  <p xml:id="idm140004318232224">
"Ja, det siger jeg altid til ham, naar jeg vil at han skal være rolig. Det 
er saadan en Aftale for at ingen Fremmed skal forstaae det" 
</p>
                  <p xml:id="idm140004318231552">
"Ja, de Procuratorkneb hjælper ikke mere. Ud med Dem! og det 
strax!" 
</p>
                  <p xml:id="idm140004318231008">
"Naa da! I har nok glemt, at jeg har Fribillet?" 
</p>
                  <p xml:id="idm140004318230560">
"Ja, derfor skal De just ud" 
</p>
                  <p xml:id="idm140004318230128">
"Saa! - hør det sig kanskee til, naar man faaer Fribillet? Det har jeg 
ikke hørt før. De Conditioner skulde I helst sagt iforveien." 
</p>
                  <p xml:id="idm140004318229456">
Men uagtet al Jepsens physiske og psykiske Modstand blev han 
dog meer og meer trængt hen imod Udgangen; og da han saae, at 
Modstand var forgjæves, fattede han sig med philosophisk Ro og sagde idet han kom udenfor. ["]Nu ja, saa er det sgu ogsaa det Samme; jeg 
vilde dog have gaaet alligevel nu; jeg har just Noget jeg skal have 
udrettet ved dette Klokkesiet" 
</p>
                  <p xml:id="idm140004318228320">
Vi Andre, som havde nydt Godt af Jepsens Fribilletter og ikke 
havde saa uopsætlige Forretninger, stode et Øieblik tvivlraadige om 
hvad vi skulde foretage os; men Justitsdirecteuren, som nu var lutter 
Fyr og Flamme, hjalp os ud af Tvivlraadigheden: "Vær saa god, De 
Herrer! De følger jo med Jepsen, vær saa god! ud ad den Dør, uden al 
Vidløftighed, om jeg maa bede Dem!" 
</p>
                  <p xml:id="idm140004318227168">
- Saaledes endtes denne dramatiske Nydelse noget pludselig for 
vort hele Selskab; thi Nimrod-Gottfred var allerede iforveien expederet ud i det Frie. 
</p>
               </div>
            </body>
         </text>
      </body>
   </text>
</TEI>