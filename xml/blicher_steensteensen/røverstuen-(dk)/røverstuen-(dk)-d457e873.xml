<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Røverstuen (dk)</title>
            <author>Blicher, Steen Steensen</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140515389532672">
                     <name xml:id="idm140515389532416">
                        <surname xml:id="idm140515389532288">Blicher</surname>, <forename xml:id="idm140515389531824">Steen Steensen</forename>
                     </name>
                  </author>
                  <title xml:id="idm140515389531536">Noveller</title>
                  <pubPlace xml:id="idm140515389531248">[København]</pubPlace>
                  <pubPlace xml:id="idm140515389530784">[Valby]</pubPlace>
                  <publisher xml:id="idm140515389530320">Det Danske Sprog- og Litteraturselskab</publisher>
                  <publisher xml:id="idm140515389530016">Borgen</publisher>
                  <date xml:id="idm140515389529680">1991</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid56870" decls="#biblid56870">
            <head xml:id="idm140515389171072">Røverstuen</head>
            <div xml:id="idm140515389170656">
               <head xml:id="idm140515389170400">1. Hjorterytteren</head>
               <p xml:id="idm140515389169984">Danmarks Øer have et saa yndigt, venligt, fredsælt Udseende, at Man,
								ved i Tankerne at gaae tilbage til deres Oprindelse, aldrig erindres
								om nogen voldsom Naturbegivenhed; de synes ikke ved noget Jordskjælv
								at være opkastede, ej heller gjennemfurede af en vældig Vandflod;
								men snarere at have opdukket sagtelig af det synkende Hav. Sletterne
								ere jevne og store; Bakkerne faa og smaae, og blidt afrundede. Ingen
								bratte Skrænter, ingen dybe Huler minde om Jordens Fødselskamp.
								Skovene hænge ikke vildt paa skyehøje Fjeldrygge; men lejre sig, som
								et levende Hegn, om de frugtbare Marker. Bækkene styrte sig ikke ned
								i skummende Fosser, gjennem dybe og mørke Kløvter; men glide stille
								og klare hen mellem Siv og Krat. Naar Man fra det dejlige Fyens Land
								sejler over til Jylland, troer Man i Førstningen blot at have
								passeret en Flod, og kan ikke ret overbevise sig om, at Man nu er
								paa det faste Land; saa lignende og nær beslægtet med Øerne er her
								Halvøens Skikkelse. Men jo længere Man nu kommer ind, jo mere
								forandres Egnen: Dalene blive dybere; Bakkerne brattere; Skovene see
								ældre og mere affældige ud; mangt sivgroet Kjær, mangen med kort
								Lyng bevoxet Jordplet; store Stene paa de højryggede Agre - Alt
								vidner om ringere Cultur og mindre Befolkning. Smale Veje med dybe
								Hjulspor og høje Balker i Midten hentyde paa mindre Færsel og
								Samqvem mellem Beboerne. Disses Vaaninger vorde mod Vesten alt
								slettere og slettere, lavere og lavere, som om de dukkede sig for
								Vestenvindens voldsomme Anløb. Ligesom Hederne blive hyppigere og
								større, blive Kirker og Byer færre og længere fra hinanden. Ved
								Gaardene seer Man istedetfor Hæsse sorte Tørvestakke, istedetfor
								Frugthaver Kaalgaarde. Store, lynggroede Moser, skjødesløst og
								ødselt behandlede, sige os: at her er nok af dem. Intet Markhegn,
								ingen Pileplantning gjør mere Skjæl mellem Mand og Mand; Man skulde
								troe, at Alt endnu var i Fælledskab. Naaer Man omsider Rygningen af
								Jylland, udbreder sig for Øjet de <pb n="34" xml:id="s34" facs="adl/blich/blich3/blic3034"/> uhyre, flade Heder, i Førstningen bestrøede
								med Gravhøje, hvis Antal dog stedse aftager, saa at Man med
								Rimelighed kan formode, at denne Strækning aldrig tilforn har været
								opdyrket Denne høje Landryg forestiller Man sig, ikke uden Grund, at
								have været det første af Halvøen, der kom tilsyne, lettende sig op
								af Havet og væltende det til begge Sider, hvor da de nedrullende
								Bølger sammenskyllede Bakker, og udhulede Dale. Paa Østsiden af
								denne Lyngslette findes dog hist og her noget kort, purlet Egekrat,
								der for Vildfarende kan tjene istedetfor Compas; thi Træernes Kroner
								ere alle bøjede mod Østen. Forresten øjner Man paa de store
								Lyngbakker kun lidet Grønt: en enkelt Græsplet, eller en ung
								Bæveresp, som Man da med Forundring adspørger: hvor est Du kommen
								her? Løber en Bæk eller Aae gjennem Heden, da forkynde ingen Enge,
								ingen Busk dens Nærværelse; dybt nede mellem udhulede Bakker snoer
								den sig lønlig og med en Fart, som om den skyndte sig ud af Ørken.</p>
               <p xml:id="idm140515389162240">Over en saadan Bæk reed en smuk Høstdag et ungt velklædt Menneske
								henimod en liden Rugmark, som den fjerne Ejer havde opdyrket ved at
								brænde den afskrællede Skorpe til Aske. Han selv med Familie vare
								just ifærd med at afmeje den, da Rytteren nærmede sig og spurgte Vej
								til Herregaarden Ansbjerg. Efterat Bonden først havde gjengjældet
								Spørgsmaalet med et andet: nemlig hvor den Rejsende kom fra?
								fortalte han denne, hvad han allerede vidste, at han var redet vild,
								kaldte derpaa ad en Dreng, som satte Negene sammen, og befalede ham,
								at vise den Fremmede paa rette Vej. Men endnu førend Drengen havde
								begyndt at udføre denne Ordre, viiste sig et Syn, som for en Tid
								tildrog sig saavel Rytterens som Høstfolkenes hele Opmærksomhed.
								Oppe fra den nærmeste Lyngbakke foer lige ned mod dem, med Stormens
								Fart, en Hjort med en Mand paa Ryggen. Denne - en høj, føer Mand,
								brunklædt fra Top til Taa - sad indeklemt mellem Kronhjortens
								Takker, hvilke den havde kastet tilbage henad Ryggen, som disse Dyr
								gjøre naar de ret hale ud Den sælsomme Rytter havde sandsynligviis
								tabt Hatten ved dette Ridt; thi hans lange sorte Haar fløj bag ud
								fra hans Nakke, som Manken paa en gallopperende Hest. Hans Haand var
								i bestandig Bevægelse, for at hugge en Kniv i Hjortens Nakke; men
								dennes voldsomme Spring hindrede ham i at træffe. Da Hjorteridderen
								kom nær nok til de forbausede Tilskuere - hvilket ikke varede længe
								- blev han kjendt af Bonden; thi denne raabte: »hej, Mads! hvor vil
								Du hen?« »Det maa Hjorten og <pb n="35" xml:id="s35" facs="adl/blich/blich3/blic3035"/> Satan vide!« svarte Mads; men inden Svaret kom fuldt ud, var han
								allerede saa langt forbi, at det sidste Ord neppe naaede Spørgerens
								Øre. Inden faa Minutter forsvandt baade Hjort og Mand fra de
								Stirrendes Blik. »Hvem var det?« spurgte den Fremmede, uden at vende
								sine Øjne bort fra den Kant, hvor Centauren var forsvunden.
								»Saamænd!« svarte Bonden, »det er en sølle Mand, som de kalde Mads
								Hansen, eller sorte Mads; han har et lille Huus paa den anden Side
								af Aaen. Det er knapt for ham; han har mange Børn - kan jeg troe -
								og saa bjerger han sig som han kan: han kommer imellemstunder over
								paa denne Side og tager sig en Hjort; men idag lader det til, at
								Hjorten har taget ham - dersom det ellers var en rigtig Hjort?«
								lagde han betænksom til - »Gud frie os fra Alt det, som ondt er! men
								den Mads er rigtignok en forvoven Kumpen - alligevel jeg veed ikke
								Andet, end Ære, Dyd og Godt om ham. Han skyder et Stykke Dyr engang
								imellem; hvad skal vi sige derom? der er nok af dem - alt for mange,
								hvem der maatte sige det; der kan I selv see, hvordan de har klippet
								Vipperne af min Rug! Men - jo min sandten! der har vi Niels Skytte;
								jo Du skal lure sorte Mads! idag er han bedre ridende, end Du.« Som
								han sagde dette, saaes en Jæger ilende i langstrakt Trav hen imod
								dem, fra den samme Kant, hvor de først havde seet Hjorteridderen.
								»Saae I ikke sorte Mads!« raabte han, endnu før han kom dem nær. »Vi
								saae rigtignok En paa en Hjort; men vi kunde ikke see enten han var
								sort eller hvid, eller kjende, hvem det var, for han kom afsted, saa
								En knap kunde følge ham med Øjnene« svarte Bonden. »Fanden tage
								ham!« sagde Jægeren, idet han holdt sin Hest an, for at lade den
								puste lidt; »jeg saae ham oppe i Haverdalen, hvor han gik og luskede
								efter en Hjort. Jeg holdt mig bag en Høj for ikke at forstyrre ham.
								Han skjød, Hjorten faldt, Mads løb til, sprang op paa Ryggen af ham,
								for at give ham Fangst; men da Hjorten følte Kniven, rejste han sig
								op, klemte Mads ned mellem Takkerne, og hallo! Hans Bøsse fik jeg;
								men jeg vilde hellere have ham selv.« Med disse Ord satte han sin
								Hest i Trav, og ilede efter Krybeskytten, med den ene Bøsse foran
								sig paa Sadelknappen, den anden i en Rem paa Ryggen.</p>
               <p xml:id="idm140515389154432">Den Rejsende skulde omtrent samme Vej, og drog med sin Vejviser
								afsted, saa hastig, som denne kunde smaatrave, efter at have skilt
								sig ved sine Træskoe. Da de havde tilbagelagt en god Fjerdingmiil,
								og vare komne op paa Rygningen af en Bakke, der skraanede ned ad mod
								Aaen, fik de Øje paa begge Rytterne. Den Første havde naaet <pb n="36" xml:id="s36" facs="adl/blich/blich3/blic3036"/> Enden paa sit forfløjne
								Ridt: Hjorten var styrtet død ned i Aaen, paa et Sted, hvor der var
								meget lavt Vande. Dens Banemand stod endnu skrævs over den, og
								stræbte at gjøre sig løs fra dens Takker, som havde boret sig ind i
								hans Klæder. Just, som han blev færdig hermed og sprang iland, kom
								Skytten - som først var redet fejl af ham - farende forbi vor
								Rejsende, med Tøjlen i den ene og Bøssen i den anden Haand. Et Par
								Favne fra den uhældige Hjorterytter standsede han Hesten, og med de
								trøstelige Ord: »nu skal Du døe, din Hund!« lagde han Geværet til
								Kinden. »Holdt, holdt!« raabte Delinqventen, »giv Dig Stunder,
								Niels! det jager vel ikke; vi kan jo snakke os tilrette.« »Ingen
								Snakken længere!« svarte den forbittrede Jæger, »Du skal ligge paa
								dine Gjerninger!« »Nej bie dog et lille Gran endnu!« raabte hiin
								igjen: »lad mig først læse mit Fadervor!« »Hvad, vil Du læse?« sagde
								Niels, idet han lod Bøssen synke lidt fra Kinden, »i Himmerig kommer
								Du ikke alligevel.« »Saa er det din Skyld, Niels!« svarte den Anden,
								»naar Du vil undlive mig midt i mine Synder.« »Det har Du fortjent,
								din Hjortetyv!« raabte Niels, og hældede atter Kinden til Kolben.
								»Hej, hej!« skreeg Mads igjen, »bie et bitte Korn endnu! Naar Du nu
								skyder mig, saa - aa tag dog den Bøsse fra Øjet! jeg kan aldrig lide
								at Man peger ad mig med et ladt Gevær -« Niels løftede atter Hovedet
								- »skyder Du mig, saa kommer Du selv til at klæde Stejle og Hjul.«
								»Fanden hvilket!« svarte Skytten med en tvungen Latter, og sigtede
								paany. »Niels, Niels!« raabte hiin igjen, »her er Vidner; men hør!
								jeg vil give Dig et andet Raad: nu har Du mig jo vis nok; jeg kan
								ikke gaae fra Dig; kan Du ikke føre mig til Gaarden (Herregaarden),
								lad saa Manden (Herremanden) gjøre med mig hvad han vil Saa beholde
								vi begge To vort Liv, og Du fortjener Dig tilmed en god
								Drikkeskilling.« Idetsamme kom den Rejsende til, og raabte til
								Skytten: »For Guds Skyld! kjære Ven! gjør dog ingen Ulykke; men hør
								hvad Manden siger!« »Manden er en grov Misdæder« sagde Skytten, men
								spændte dog Hanen ned og lagde Bøssen paa Sadelknappen; »men siden
								den fremmede Mossiø beder for ham, vil jeg skjænke ham Livet. Du er
								ellers gal Mads!« sagde han til denne, »for nu kommer Du til at gaae
								med Skubkarren din Livstid; havde Du ladt mig skyde Dig, var nu
								Alting forbi - kom da din Kjeltring! og hold Dig ved Siden af mig!
								Kom nu og tag Skankerne med Dig!« Derpaa satte de sig i Gang, og den
								Rejsende, der ligeledes skulde til Ansbjerg, gjorde Følgeskab med.</p>
               <pb n="37" xml:id="s37" facs="adl/blich/blich3/blic3037"/>
               <p xml:id="idm140515389146720">Et Stykke gik det fremad, uden at der blev talt et Ord; naar
								undtages, at Skytten af og til med et »hæ!« et Skjeldsord og en Eed
								afbrød Tausheden. Endeligen knyttede Krybeskytten en ny og mindre
								lidenskabelig Samtale. »Tykkes Du ikke, det er Synd« sagde han, »at
								jeg her skal gaae og vade i det lange Lyng?« »Det er Du vant til,
								din Hund!« svarte Niels. »Du kunde gjerne« vedblev den Anden med et
								polidsk Øjekast, men dog i en Tone, som viste, at han ikke ventede
								at faae sin Bøn opfyldt: »Du kunde gjerne lade mig sidde op bag ved
								Dig.« »Ho ho!« svarte Skytten med en Skogger: »Du har redet nok i
								Dag; nu har Du godt af at røre dine lange Been.« »Naa naa! et godt
								Ord igjen, Niels Skytte!« mumlede hiin, »Du er saa iband contradi*
								idag.« Niels Skytte svarede Intet hertil; men fløjtede en Visetone,
								imedens han af Jagttasken fremtog Tabakspung og Pibe. Da denne var
								stoppet, gav han sig til at slaae Ild; men Tønderet vilde ikke
								fænge. »Jeg kommer til at hjælpe Dig« sagde Mads, og uden at faae
								eller vente paa Svar slog han Ild i sin egen Fyrtønde, blæste paa
								den og rakte den til Skytten; men idet denne tog derimod, greb hiin
								fat paa Kolben af den ladte Bøsse, som laa over Sadelknappen, rev
								den med et vældigt Ryk ud af Stroppen, og sprang tre Skridt baglænds
								ud i Lyngen. - Alt dette skete med en Hurtighed, Man ikke skulde
								have tiltroet den bredskuldrede, føre og allerede lidt aldrende
								Krybeskytte. »Nu falder Godtaar mig til« sagde denne. »Tykkes Dig
								ikke, jeg nu kunde pirre Dig overende, som en Skurrehat, bitte
								Niels? Men Du var rimelig før; det er din Lykke.« Den arme Skytte
								stirrede bleeg og skjælvende af Arrighed paa sin Modstander, uden at
								være istand til at fremføre et eneste Ord. »For lidt siden« vedblev
								Mads »var Du saa ildvorn,** der kunde Ingen faae et Ord indført; men
								havde jeg ikke dengang hørt, hvordan du lod din Mund løbe, skulde
								jeg hartad tænkt, at Du havde glemt den hjemme paa Ansbjerg - tænd
								din Pibe! ellers brænder Tønderet ud - Du seer saa vis paa min
								Fyrtønde? Du tykkes vel, det er et maadeligt Bytte, Du har gjort?
								Denne her er rigtignok bedre;« - han klappede paa Bøssekolben - »men
								Du skal faae den igjen, naar Du flyer mig min egen.« Niels tog denne
								strax over Hovedet, rakte den hen til Krybeskytten med den ene Haand
								og udstrækkede den anden for at modtage sit Gevær. »Bie lidt!« sagde
								Mads:</p>
               <note anchored="true" xml:id="idm140515389141264">* Bandsat contrair.</note>
               <note anchored="true" xml:id="idm140515389140576">** Hidsig, arrig og kivagtig.</note>
               <pb n="38" xml:id="s38" facs="adl/blich/blich3/blic3038"/>
               <p xml:id="idm140515389138768">»Du skal love mig først - aa! det kan endda være det Samme, for Du
								holder vel ligemeget af det; men skulde Du engang herefter høre et
								Puf i Heden, saa vær ikke saa hidsig, men tænk paa idag og paa
								Mikkel Rævehale!« Han vendte sig til den Rejsende: »Staaer hans Hest
								for <hi rend="italics" xml:id="idm140515389137872">Skud</hi>?« »Skyd kun!« svarede denne. Mads
								holdt Skyttens Bøsse, som en Pistol, med den ene Haand op i Luften,
								og skjød den af »Den giver jo ikke anderledes et Knald« sagde han,
								»end som naar Man slaaer en Potte mod en Dør.« Derpaa tog han Stenen
								af Hanen, og gav sin Modstander den, med de Ord: »Der har Du din
								Skyder! for det første skal den ingen Skade gjøre. - Farvel! og Tak
								for idag!« Saaledes sigende hængte han sin egen Bøsse over Nakken,
								og gik tilbage mod den Kant, hvor Hjorten laa.</p>
               <p xml:id="idm140515389136432">Skytten, hvis Tunge hidtil syntes at have været bunden ved en magisk
								Kraft, gav nu sin længe indeklemte Harme Luft i en Strøm af Eder og
								Forbandelser, hvis Begyndelse lød saaledes: »Nu saa gid da Djævlen
								inderlig - -« etc. etc. - Det er beklageligt, kjere Læser!
								ligesaavel for mig som for Dig, at min Muse ikke er af de ægte
								humoristiske; thi ellers havde jeg her den ønskeligste Lejlighed til
								at udpynte min Fortælling med de kraftigste Eder, mod hvilke de, der
								oplive vore genialske Comedier, vilde kun lyde som Fruehundebjæf mod
								Løvebrøl. Som sagt: min enfoldige Muse har endnu ikke været istand
								til at fatte den dybe Betydning af Gammelstrandsconversationen;
								desaarsag faaer du selv <hi rend="italics" xml:id="idm140515389134512">ad libitum </hi>fylde de
								mange Huller i Niels Skyttes og andre Kraftgeniers Tale. Jeg
								beretter nu simpelthen - dog med tilbørlig Reservation af
								meeromrørte Niels Skyttes lovlige Ret til Djævelen og hans Rige -
								hvad Passiar, der videre forefaldt mellem ham og den Fremmede paa
								Vejen til Ansbjerg.</p>
               <p xml:id="idm140515389133040">Denne, hvis Medlidenhed havde vendt sig fra den undslupne Frijæger
								til den hartad fortvivlede Herregaards-Skytte, søgte at trøste saa
								godt som han formaaede: »Han har jo dog i Grunden Intet tabt,« sagde
								han tilsidst »uden den usle Glæde, at gjøre en Mand med sin hele
								Familie ulykkelig -« »Intet tabt?« raabte Jægeren: »Det
								forstaaer han ikke. Intet tabt? Den Hund har, saa vist som jeg er en
								Synder, fordærvet mig mit gode Gevær!« »Hvorledes?« sagde den
								Rejsende: »fordærvet hans Gevær? Lad det, og sæt en anden Steen
								for!« »Pyt!« svarede Niels, med en ærgerlig Latter; »den skyder
								hverken Hjort eller Hare meer; den er forgjort, det svarer jeg til;
								og dersom ikke eet Raad vil hjælpe - trrr! der ligger een og slikker
								Solskin i Hjulsporet; han skal <pb n="39" xml:id="s39" facs="adl/blich/blich3/blic3039"/> ikke spise Lærkeunger idag.« Med disse Ord
								standsede han Hesten, satte hurtig en Steen i Hanen, ladede Geværet
								og sprang ned. Den Fremmede, som var ganske uindviet i
								Jagtvidenskaben, og altsaa kjendte hverken dens Terminologie eller
								Magie, holdt ligeledes stille, for at see hvad Grønkjolen nu vilde
								foretage sig. Denne trak Hesten ned, gik nogle Skridt frem og
								pirrede med Bøssepiben til Noget, som laa i Vejen. Nu først opdagede
								den Fremmede, at det var en Hugorm. »Vil Du herind!« sagde Skytten,
								stedse stikkende med Bøssen efter Slangen; endelig fik han dens
								Hoved ind i Piben, holdt nu denne i Vejret og rystede den indtil
								Ormen var heelt derinde. Derpaa skjød han Bøssen af i Luften, med
								sin besynderlige Forladning, hvoraf ikke den mindste Stump mere kom
								tilsyne, og sagde: »vil det ikke hjælpe, saa er der Ingen, der kan
								curere den, uden Mads eller Mikkel Rævehale.« Den Rejsende smilede
								lidt vantro, saavel over Trolddommen, som over den snurrige Maade at
								løse den paa; men da han allerede havde gjort Bekjendtskab med den
								ene Sortekunstner, ønskede han ogsaa at vide Lidt om den anden, der
								bar et saa ualmindeligt og betydningsfuldt Navn. Paa hans
								Efterspørgsel, fortalte Skytten, medens han atter ladede sit Gevær,
								Følgende: »Mikkel Rævehale - som de kalde ham, fordi han kan lokke
								alle de Ræve til sig, der ere i Landet - denne Mikkel er ti Gange
								værre, end sorte Mads; han kan gjøre sig haard, den Hundetamp! der
								bider hverken Blye eller Sølvknapper paa ham. Engang traf jeg og
								Herren ham hist nede i hiin Dal, lige saadan ved en Hjort, han nylig
								havde skudt, og som han var ifærd med at tage Skindet af Vi reed
								lige hen til ham, og han mærkede os ikke, før vi vare ham paa tyve
								Skridt nær. Men tænker han, at Mikkel blev bange? Han saae bare om
								til os, og gav sig derpaa igjen ifærd med Hjorten. »»Saa skal Du da
								times en lille Ulykke!«« sagde Herren. »»Niels! skyd ham paa Pelsen!
								jeg svarer for Alt!«« Jeg holdt ham med et Skud Rendekugler lige
								midt paa hans brede Ryg; men Pyt! han agtede det ikke mere, end om
								jeg havde skudt paa ham med en Hyldebøsse. Knægten drejede blot
								Ansigtet et Øjeblik om til os, og blev endnu ved at flaae. Da skjød
								Herren selv - det var lige kraftigt: han skjar just Skindet fra
								Hovedet; og først, da han havde svøbt det sammen, tog han sin lille
								Riffel, som laa paa Jorden, vendte sig om imod os og sagde: »»Nu
								kommer nok Turen snart til mig; og dersom I ikke seer til at I komme
								bort, skal jeg dog prøve, om jeg kan faae Hul paa een af Jer.««
								Saadan en Karl er Mikkel Rævehale!« Efter denne <pb n="40" xml:id="s40" facs="adl/blich/blich3/blic3040"/> Fortælling, der er ligesaa utrolig, men
								mere sandfærdig end mange andre, som vi forskrive fra Udlandet,
								fortsattes Rejsen til Ansbjerg.</p>
            </div>
            <div xml:id="idm140515389123680">
               <head xml:id="idm140515389123424">2. Ansbjerg</head>
               <p xml:id="idm140515389123008">Naar Du, kjære Læser! giver Dig ifærd med en dansk Bog, som - vel at
								mærke! ingen Oversættelse er, og Samme finder Naade for dine Øjne:
								da opkaster Du sikkert det højst billige Spørgsmaal: »Hvo, mons
								troe, haver været denne Forfatters Mønster og Forbillede?« Thi at en
								dansk Skribent - <hi rend="italics" xml:id="idm140515389122112">in specie </hi>en Digter -
								skulde være saa selvklog og dumdristig, at vove sig uden fremmet
								Vejledning ud paa Autorbanens Glatiis, det er jo hverken tænkeligt
								eller tilraadeligt.* Om Du derhos læser critiske Blade - <hi rend="italics" xml:id="idm140515389120944">in specie </hi>den danske <hi rend="italics" xml:id="idm140515389120224">Pasqvino </hi>- vil Du vorde end mere overbeviist om
								Rigtigheden af din Forudsætning; thi i Saadanne vil Du hyppigen
								støde paa Yttringer, som denne: »Vor Forfatter har aabenbarligen
								dannet sig efter A*, eller B*, eller C*,« og - om han er en af de
								stemplede - »vor Digter har hældigen opfattet D*s eller E*s, eller
								F*s Aand;« eller - om han er blandt de uprivilegerede - »dette
								Product er en mislykket Efterligning af G*, eller H*, eller I*.« -
								Nu da: dersom ogsaa mine Smaafortællinger, eller - om Du hellere vil
								- Noveller, have vundet dit Behag, skulde Du ikke have spurgt Dig
								selv: »Hvo er vel denne Forfatters Mønster og Forbillede? L
								.........? Nej! dertil ere hans Helte og Heltinder ikke englelige
								nok. v .. d .. V ....? Ikke heller! dertil ere de ikke djævlemæssige
								nok; tilmed begynder han heller ikke sine Capitler <hi rend="italics" xml:id="idm140515389117536">ad modum</hi>: »I sin storblommede grønne
								Damaskes Sloprok, med den sneehvide rødtoppede Bomuldsnathue paa det
								ærværdige Hoved, sad paa sin brandgule Silkevæderskinds
								Bedstefaderstoel den fem og firesindstiveaarige etc. etc.« eller:
								»Paa en kastaniebruun vælig Araber, som tyggede det skumbesprængte
								Sølvbissel, reed igjennem den hvælvede Borgport den underdejlige«
								etc. etc. »Skulde« spørger Du videre -»vor Forfatter have dannet sig
								efter H......, R......, A...? Ikke <note anchored="true" xml:id="idm140515389116224">* <p xml:id="idm140515389115600"> Du erindrer vel ogsaa
										Holbergs:<lb xml:id="idm140515389115280"/> »Gid aldrig i vort Land sig Nogen saa
										forsynder,<lb xml:id="idm140515389114528"/> Med danske Boger han at skrive ret
										begynder!«<lb xml:id="idm140515389114144"/>
									            </p>
                     <p xml:id="idm140515389113760">Skjøndt vi af Holbergs eget Exempel lære: hvormeget lettere
										det er, at give Andre gode Raad, end selv at følge dem.</p>
                  </note>
								          <pb n="41" xml:id="s41" facs="adl/blich/blich3/blic3041"/> heller! dertil ere hans
								Eventyr alt for rimelige, troværdige og dagligdags; dertil har han
								alt for liden Commerce med Gjengangere, Nisser, Trolde, Varulve,
								Vampyrer og Djævle.«»Hvo i al Verden kan det da være?« bliver Du
								ved: »een maa han have! W.....S....? Paa min Ære! der er han!« Ak!
								kjere, gunstige Læser! det er endnu ikke den rette. Du gjør mig
								virkelig for megen Ære; thi hans Fuldkommenheder ere hans Ejendom,
								som hverken jeg eller nogen Anden kan tage fra ham, og hans Fejl -
								om han har nogen - vil jeg gjerne overlade til C ..... og Andre, der
								kunde fylde et Ark med at beskrive et Shawl og Maaden at bære det
								paa, og som ikke kunne føre os ind i en Bondes Røghytte, uden at
								gjøre os nøje bekjendte med enhver Stoel paa Gulvet, enhver Høne paa
								Ranen, og enhver Pjalt, de uskyldige Børn have paa; ja som, hvor de
								end føre os hen, ikke lade os slippe forbi nogen Steen eller Pind
								ved Vejen, uden at vi først maae lære dens omstændelige Beskrivelse.
								Overalt kan denne sc....e Maneer bedre betale sig i andre Lande, end
								her, hvor Man hellere laaner Bøger, end kjøber dem, og hvor
								Lejebibliotheker og Læseselskaber sørge for, at Forfattere ikke
								skulde give deres giftefærdige Døttre Manuscripter til Udstyr. Nej,
								min højstærede Læser! havde dette været Tilfældet - som Man siger -
								da stode vi endnu nede ved Karup Aae, tabte i Beskuelsen af dens
								lynggroede Bredder, eller vi med en Landmaalers Nøjagtighed fulgte
								alle dens Krumninger lige til det Sted, hvor Liimfjorden vilde
								standse vore Skridt. Havde jeg været en S ......, vare vi vist i
								dette Øjeblik meget behageligen sysselsatte med at tælle de brune
								Pletter paa Niels Skyttes forresten hvide Hønsehund (om hvem vi
								endnu ikke have mældet et eneste Ord), eller Uhrfuglene i hans
								Jagttaske. Men - det er nu ikke anderledes - jeg gaaer min egen
								skjæve og ujevne Gang - vil Du følge med, skal det være mig baade en
								Ære og en Fornøjelse - snart staaer jeg, snart gaaer jeg, snart
								løber jeg, og snart tager jeg Rend til og gjør et gevaltigt Spring,
								som for Exempel, fra Karup Aae til Ansbjerg. Og vil Du nu endelig
								give mig et Mønster, kan Du jo - i Betragtning af denne lange,
								snaksomme, parenthesiske Indledning - lade det være Forfatteren til
								Siegfried v. Lindenberg.</p>
               <p xml:id="idm140515389107024">Summa Summarum: A* og B* og C* have deres ejendommelige Skjønheder -
								de være og forblive deres! de ere vel ej heller ganske frie for Fejl
								- hvad skulde jeg med dem? jeg har nok i mine egne. Nej, førend Du
								skal sige: »Hænderne ere Esaus, men Stemmen Jacobs!« <pb n="42" xml:id="s42" facs="adl/blich/blich3/blic3042"/> maa Du hellere udbryde: »det er
								Esau heel og holden!« Og skulde jeg da sluttelig ikke altid være
								efter dit Sind; skulde min Pegasus stundom løbe for stærkt, stundom
								gjøre sig stædig; saa tag i gunstig Betragtning, at den ikke er
								tilreden af nogen Kunstberider; men har bestandig sine egne Nykker,
								som det hverken for Dig eller mig vil være muligt at pille ud Sid
								op, Højstærede! riid med mig ind ad Ansbjerg Port, og lad os see,
								hvad Eventyr - kort eller langt, troeligt eller utroeligt - vi der
								monne opleve!</p>
               <p xml:id="idm140515389104272">Jeg hører sjelden det Ord »Herregaard«, uden at tænke paa Spøgelser.
								Disse ærværdige Levninger fra Oldtiden, fordum beboede af
								mandhaftige Riddere og høviske Fruer, hvilke vi ere vante til at
								forestille os strænge og alvorlige, stive i Klæder, stive i Væsen,
								stive i Sind, haarde og barske selv i Kjerlighed: disse favntykke
								Mure, disse lange, snævre og mørke Gange, disse hvælvede Kjældere
								synes os ret indbydende for Midnattens Aander; de aabne, vide
								Kaminer ret beqvemme for hine luftige Væsner, der hellere gaae
								igjennem Skorstenen, end gjennem Døren. Jeg troer virkelig heller
								ikke, at der findes nogen gammel Herregaard uden saadant natligt
								Puslerie; uden i det mindste eet skummelt Værelse, en Hjørnestue, et
								Taarnkammer, hvor det ikke er ganske rigtigt, og hvor Man ikke
								gjerne sover alene.</p>
               <p xml:id="idm140515389102048">Det glæder mig oprigtigt, at Ansbjerg i denne Henseende er ligesaa
								complet en Herregaard, som nogen anden i Landet; og haaber jeg snart
								at opleve den Nat, da jeg kan opvarte Læseren med en ægte
								phantasmagorisk Forestilling; men Alt til sin Tid! og derfor vil jeg
								nu i Historien gaae frem med chronologisk Orden.</p>
               <p xml:id="idm140515389101040">Da de tvende Ryttere vare komne indenfor Ladegaardsporten, drejede de
								- Skytten som Vejviser foran - om til Stalddøren, afsadlede her hver
								sin Hest, og gik derfra op igjennem den Lindeallee, der ledte til
								Borggaarden. Denne bestod af trende Fløje: Hovedbygningen til
								Venstre, tvende Stokværk høj, havde en Qvist, som nød Prædicat af
									<hi rend="italics" xml:id="idm140515389100000">Taarn</hi>; maaskee fordi Man syntes, at
								intet ægte Herresæde burde mangle et Saadant; og et Navn er - som
								Man veed - ofte nok til at fornøje Folk. Saaledes har jeg hørt, at
								et Værelse, hvori var en Bogreol med en Snees tyktbestøvede Bøger,
								et Skab med Flasker og Glas, et Bord med Skrivertøj, og en
								blødtudstoppet Lænestol, er kaldet et <hi rend="italics" xml:id="idm140515389098608">Studerekammer</hi>. Saaledes har jeg seet en Samling af et Par
								hundrede forknyttede Træer, som heed <hi rend="italics" xml:id="idm140515389097728">Skoven</hi>,
								og en Karudsdam, der heed <hi rend="italics" xml:id="idm140515389096992">Søen</hi>. I samme
								Betydning kaldes et Klædeskab Garderobe, et Par <pb n="43" xml:id="s43" facs="adl/blich/blich3/blic3043"/> Bøndergaarde og en halv Snees Huse et Gods,
								og Tiendetageren paa disses Marker Forvalter eller Inspecteur. - Den
								midterste Fløj, ogsaa teglhængt, men kun af eet Stokværk, var
								bestemt for det talrige Tyende, ligefra Ridefogden til Hundedrengen.
								Den højre var Forpagterens Bolig. I Krogen mellem begge stod
								Træhesten; i den Tid ligesaa uundværlig paa en Herregaard, som det
								adelige Vaaben over Hoveddøren.</p>
               <p xml:id="idm140515389094304">I det Øjeblik, da Skytten aabnede Stakitporten ind til Borggaarden,
								aabnedes et Vindue i nederste Stokværk af Herskabets Fløj, og et
								Bryststykke kom tilsyne, hvilket jeg troer at burde beskrive, for at
								lede de Læsere, der have seet lignende afmalede, til rimelige
								Gisninger over Tiden for nærværende Begivenheder. Den naadige Herre,
								hvis svære Corpus fyldte Breden af det store Vindue, var iført en
								mørkegrøn Fløjels Jakke med een Rad Knapper, der sluttede tæt om
								Halsen, store Opslag og store Lommeknapper; en kulsort Paryk
								- ikke af de grundmurede, men af dem med een Bukkel eller
								Valk trindt neden om - skjulte ganske hans Haar. Den Deel af hans
								Paaklædning, der var at see, bestod følgelig kun af tvende simple
								Stykker; men da hele Personen siden kommer tilsyne, vil jeg, for at
								undgaae Gjentagelse, ligesaagodt strax nævne de øvrige tre Dele af
								hans Dragt, som vare: ovenpaa Parykken en tætsluttende grøn Fløjels
								Kasket med langt udstaaende Skygge, ganske liig hine sorte Kabudser,
								som Præster og siden Degne endnu i Mands Minde have baaret; Benene
								vare bedækkede af et Par lange, vide, besporede Støvler, og sorte
								Beenklæder af den Slags, som enkelte gamle Bønder endnu i vor Tid
								have brugt, under Navn af Rullebuxer, fuldendte den synlige Deel af
								Paaklædningen. »Niels Skytte!« raabte Herren. Den Tiltalte viste sin
								Medfølger den Dør, han skulde søge, og traadte derpaa, med Sin
								lille, graa, trekantede Hat i Haanden, hen under Vinduet, hvor den
									<hi rend="italics" xml:id="idm140515389092208">ærlige og velbyrdige</hi> Mand ordentligviis
								gav Audients til Domestiquerne og Godsets Bønder, baade i Vaadt og
								Tørt. Skytten maatte her underkaste sig det samme Ceremoniel, som
								alle Andre, hvorvel et mindre tvungent Forhold fandt Sted mellem
								Herre og Tjener paa Jagten; thi saalænge denne varede, suspenderedes
								Etiquettens strænge Lov. »Hvem var den?« begyndte Hiin, idet han med
								Hovedet gav et Sidenik mod den Kant, hvor den Fremmede gik »Den ny
								Skriverdreng, naadig Herre!« lød Svaret. »Ikke Andet! jeg tænkte det
								havde været Nogen. Hvad har Du der?« spurgte Herren igjen, nikkende
								til <pb n="44" xml:id="s44" facs="adl/blich/blich3/blic3044"/> Jagttasken. »Den gamle
								Kok* og to Kyllinger, naadig Herre!« (Dette »naadig Herre« ville vi
								for Fremtiden som oftest udelade; men det skal nødvendig
								underforstaaes ved Slutningen af enhver Replique.) »Det er lidt for
								to Dages Jagt;« sagde hiin, »kommer der ingen Hjort bagefter?« »Ikke
								dennegang;« svarte Niels sukkende: »naar Krybeskytter bruge Hjorte
								til at ride paa, vanker der ingen til os.« Denne Yttring fordrede
								naturligviis en nøjere Forklaring; men da Læseren allerede iforvejen
								har modtaget Samme, ville vi imidlertid henvende Opmærksomheden paa
								det, der foregik bag Naadigherrens brede Ryg.</p>
               <p xml:id="idm140515389088112">Her stod nemlig det unge forlovede Par: Junker Kaj og Frøken Mette.
								Den Første en smuk Ungersvend paa fem og tyve, og derhos elegant og
								fuldkommen paa den Tids nyeste Mode. For at vise, med hvilke Vaaben
								Pigehjerter dengang angrebes og besejredes, bør jeg ikke forbigaae
								Junkerens Udvortes; men begynder ved Fødderne, for stedse at stige i
								min Beskrivelse. Disse vare bedækkede af ganske brednæsede, korte
								Støvler, hvis vide Skafter slubrede i mange Folder nede om
								Smalbenene. Hvide Silkestrømper omsluttede Læggene, og trak sig
								netop en Haandsbred op over Knæerne, foroven garnerede med en
								Strimmel af de fineste Kniplinger. Derefter kom et Par snevre sorte
								Fløjelsbuxer, af hvilke dog ikkun lidet lod sig tilsyne, formedelst
								de uhyre Skjød af en ligeledes sort Fløjelsvest. En carmoisinrød
								Stoffes Kjole, med een Rad store overtrukne Knapper, korte Ærmer,
								der kun rakte til Haandledene, men Opslag til Albuerne, sammenholdt
								med en Hægte over Kalvekrydset, fuldendte Paaklædningen. Hele Haaret
								var strøget glat tilbage, og bundet i en lang stiv Pidsk tæt op i
								Nakken. Jeg skulde kun fortjene mig liden Tak af mine Læserinder,
								hvis jeg ikke med samme Nøjagtighed afbildede den velfornemme
								Frøken; men her kan jeg fatte mig kortere, og betragte hende under
								trende Hovedstykker: 1) de spidsnæsede, højhælede, sølvbespændte
								Skoe, 2) den lille, røde, guldgalonerede Hue, som gik ned med en
								spids Snip i Panden, og skjulte hele det opsmøgede Haar, og 3) den
								storblommede, i Grunden himmelblaa langlivede Damaskes Kjole, hvis
								vide Ærmer naaede kun lidt nedenfor Albuerne, lod Skuldrene og
								Brystet bart, og - vel at mærke - ikke var snørt. - For <note anchored="true" xml:id="idm140515389085808">* Hane
									have vi tilfælleds med Tydskere; Kok med Engellændere og
									Franske. De to sidste Folk have upaatvivlelig Ordet fra os.</note>
								          <pb n="45" xml:id="s45" facs="adl/blich/blich3/blic3045"/> dem, som kjende og
								tilbørligen beundre de nuværende Moders Skjønhed, vil det synes
								ubegribeligt, hvorledes en saadan udstafferet Dame kunde sætte et
								Mandfolkehjerte i Brand, da det eneste tækkelige og smagfulde i
								Pynten var de nøgne Skuldre og Bryster; men jeg maa lægge til, at
								Frøken Mettes Ansigt virkelig var saa overmaade dejligt, at Man over
								dette gjerne kunde glemme Klæderne.</p>
               <p xml:id="idm140515389082928">Disse tvende vakkre Personer stode da, som sagt, bag ved den gamle
								Herre, Haand i Haand, og - som det syntes - beskjæftigede
								med kjælent Gjækkerie. Junkeren rakte hyppigt de tilspidsede Læber
								frem til Kys, og Frøkenen drejede ligesaatit Ansigtet bort, ikke
								just med Uvillie, men med et skjelmsk Smiil. Det synderligste var,
								at hun, hvergang hun bøjede Hovedet tilbage, kikkede ud forbi
								Faderen i Gaarden, hvor der dog for Øjeblikket ikke var Andet at see
								(thi Skytten stod for dybt inde under Vinduet), end Træhesten og den
								ny Skriverdreng, der, saasnart han var kommen ind i Skriverstuen,
								satte sig ved det aabnede Vindue. At denne - uagtet Prædicatet
								Skriverdreng - var en overordentlig smuk Karl - vilde dog ikke sige
								stort; thi for det første havde han et mægtigt Ar over den ene Kind,
								og for det andet, tredie, fjerde og femte var han klædt ganske og
								aldeles som Skriverdreng. Hvorledes denne Dragt tog sig ud, finder
								jeg ikke passende at fortælle, da jeg nu saa nylig har leveret en
								Beskrivelse over Standspersoners. Ej heller behøver jeg vel at
								opholde mig længere ved Frøken Mettes Moder, den gode Frue Kirsten,
								der sad i et andet Vindue, og med velbehageligt Smiil bemærkede de
								unge Menneskers Elskovspøg. Med saa megen større Føje kunde den gode
								gamle Dame rigtignok ogsaa glæde sig over dette Partie, da det fra
								Begyndelse af - var hendes eget Værk. Selv havde hun (som
								Naadigherren i Jagtsproget skjemtviis udtrykte sig) blandt en heel
									<hi rend="italics" xml:id="idm140515389080352">Rulle </hi>Junkere <hi rend="italics" xml:id="idm140515389079632">vejret
								</hi>den fedeste, samt først <hi rend="italics" xml:id="idm140515389078880">slaaet an paa hans
									Fod</hi>. Da den unge Herre var eneste Søn, Arving til Palstrup
								og flere Godser; da han ydermere var en ægte <hi rend="italics" xml:id="idm140515389077936">Sextenender</hi>, blev Mariagen snart besluttet mellem
								Forældrene og declareret for Børnene. Brudgommen, der just var
								kommen hjem fra Paris, som Frue Kirsten <hi rend="italics" xml:id="idm140515389076912">tog ham
									paa Kornet, troede </hi>godt; hvilket ikke var at takke ham for:
								Frøken Mette var ung, dejlig, eneste Barn og Arving til Ansbjerg,
								hvis Hjorte, Vildsviin og Bønder vare ligesaa gode som Palstrups;
								men som med Hensyn til Uhrhøns og Ænder havde meget forud. Hvad
								Bruden angaaer, da var hun Forældrenes jernfaste Villie saa
								ubetinget undergiven, at vi for det første <pb n="46" xml:id="s46" facs="adl/blich/blich3/blic3046"/> maae lade uafgjort, hvorvidt hendes egen
								bøjede sig til Junkeren. Man veed jo, at Pigehjertet helst vælger
								selv, og ofte forkaster en Bejler af ingen anden Grund, end fordi
								han er valgt af Forældrene; dog, dersom Junker Kaj blot har været
								den første, tør vi ikke frygte for ham.</p>
               <p xml:id="idm140515389073600">Efter denne - ikke aldeles unødvendige - Digression, fortsætte vi
								Historien. Da Skytten havde fortalt sit hele Uheld, hvilket han ikke
								turde dølge, saasom baade Skriverdrengen, dennes første Vejviser, og
								Hjorterytteren maaskee selv alligevel vilde have gjort det bekjendt,
								udbrød den strænge, haarde, og i sin Vrede tit næsten rasende Herre
								i de hjerteligste og oprigtigste Forbandelser over Krybeskytten; og
								under denne Regn af Ønsker dryppede det af og til paa den arme
								Niels, der af Frygt for Hosbonden maatte nedsluge sine ligesaa
								velmeente Eder. Saasnart det første Stød af Vredens Storm havde
								sagtnet sin Voldsomhed, og givet Forstanden Rum, blev foreløbigen
								udkastet en Plan til hastig og tilstrækkelig Hævn: den frække
								Forbryder skulde gribes, og, som den, der nu lettelig kunde
								overbevises om Vildttyverie, overgives i Justitiens Hænder, og
								derfra, efter behørig Forberedelse, til Bremerholm. Knuden stak i at
								fange ham vist; thi fik han mindste Nys om Faren, vilde han
								rimeligviis flygte, og lade Kone og Børn i Stikken. Den paa sit
								allerømmeste Sted saa haardt saarede Herremand vilde først have
								været øjeblikkelig afsted: der var saameget tilbage af Dagen, at Man
								netop ved den indbrydende Nat kunde naae sorte Madses Hytte. Men den
								naadige Frue, i hvis Hævn altid viste sig sikkrere Plan og modnere
								Overlæg, forestillede sin fremfusende Ægtefælle: at Mørket ogsaa
								vilde begunstige Misdæderens Flugt, og - om denne forhindredes - et
								fortvivlet Forsvar; bedre altsaa, at drage ud lidt efter Midnat, saa
								at den hele bevæbnede Magt ved Daggrye kunde omringe og erobre
								Hytten. Dette Forslag blev eenstemmigen antaget, og Junkeren
								indbudet til at deeltage i Expeditionens Fare og Hæder. Ogsaa
								Ridefogden, der kom for at rapportere den ny Skriverdrengs Ankomst,
								og fremvise hans medhavende Anbefalingsskrivelse fra Ridefogden paa
								Vestervig, blev befalet at holde sig færdig tilligemed Gartner,
								Ladefoged og Staldkarle, samt at bude en Bondevogn til at følge
								Toget.</p>
               <p xml:id="idm140515389068768">Under de nødvendige Forberedelser til dette, gik Solen ned og Maanen
								op; og Læseren faaer Tid til at trække sin Aande, inden han begiver
								sig til næstfølgende indholdsrige Capitel.</p>
               <pb n="47" xml:id="s47" facs="adl/blich/blich3/blic3047"/>
            </div>
            <div xml:id="idm140515389062800">
               <head xml:id="idm140515389062544">3. Nissen</head>
               <p xml:id="idm140515389062160">Hvo kiender ikke - i det mindste af Navn - dette Væsen, hvis
								Smaapudserier næsten alle bære Præget af godmodig Overgivenhed? Hvo
								har ikke hørt tale om hans lille buttede Figur, og hans røde
								Jacobinerhue - Symbolet paa uindskrænket Frihed? Hvo veed ikke, at
								det Huus, han vælger til Opholdssted, er fuldkommelig betrygget mod
								Ildsvaade og anden Ulykke? (For ikke siden at glemme det, vil jeg
								strax <hi rend="italics" xml:id="idm140515389061184">in Parenthesi </hi>anmærke: at der ogsaa
								gives <hi rend="italics" xml:id="idm140515389060432">Skibsnisser</hi>, hvis Function bestaaer
								deri, at de om Natten - i Skyggetegning, om jeg saa maa sige - gjøre
								Udkast til alt det Arbejde, der næste Dag vorder udført: lette Anker
								eller kaste det, hejse Sejlene eller lade dem falde, beslaae dem,
								rebe dem - hvilket altsaa betyder Storm; ja han holder sig end ikke
								for god til en Svabergastes Bestilling; men vasker Dækket nok saa
								pent. Velunderrettede paastaae: at denne <hi rend="italics" xml:id="idm140515389058928">Spiritus
									navalis </hi>ogsaa viser sit nære Slægtskab med Huus- eller
								Land-Nissen i Skjelmstykker. Undertiden drejer han Fløjet, slukker
								Lyset i Nathuset, driller Skibshunden, og om der ombord befinder sig
								en Passagier, som ej kan taale Søen, vil Man see Skjelmen med
								hjertebrækkende Miner gylpe i Pøsen. Skal Skibet forgaae, springer
								han Natten før Afrejsen overbord, bestiger et andet Skib, eller
								svømmer iland Sluttelig maa jeg anmærke: at da det kun er saare Faa
								givet at see denne luftige Person, kommer hans Advarsler ikkun
								sjelden tilnytte.) <hi rend="italics" xml:id="idm140515389057568">Huusnissen</hi>, med hvem vi
								her i Særdeleshed have at bestille, er en sand Velsignelse for den
								Vaaning, som han beærer med sin Nærværelse: den er sikker mod Ild,
								Storm og Tyvehaand. Hvo vilde derfor regne det saa nøje med den
								lille Fyrs Krumspring? At han imellemstunder rider sig en lille Tour
								paa Hesten i Spiiltouget, og derved bringer den i Skumsveed, skeer
								vistnok kun for at skaffe denne en gavnlig Bevægelse; at han malker
								en Koe førend Pigen, er alene for at bringe hende til at rejse sig
								lidt før om Morgenen; at han nu og da kniber et Hønseæg, gjør Jav
								med Mis paa Loftet, eller vælter en Natpotte, hvo vilde tage ham det
								saa ilde op, eller derfor misunde ham den smule Julegrød, som ingen
								betænksom Huusmoder undlader at hensætte til ham i en Krog paa
								Loftet? Kun i Tilfælde af at dette forsømmes, antager hans
								Characteer et svagt Anstrøg af Hævnelyst; thi da kan Mutter i Huset
								være temmelig vis paa at faae sin Grød sveden, eller sin Suppe <pb n="48" xml:id="s48" facs="adl/blich/blich3/blic3048"/> snærret; hendes Øl vil
								kaste sig, eller Melken vil ikke oste sig, eller og hun maa finde
								sig i at kjerne en heel Dag, uden at faae Smør.</p>
               <p xml:id="idm140515389053328">Nu da: et saadant lille Huusspøgelse havde fra umindelige Tider (og
								har endnu, kan jeg troe) havt sit Tilhold paa Ansbjerg; skjøndt Man
								turde antage, at denne Herregaard ikke var hans eneste Bopæl; thi
								stundom forløb flere Aar, uden at Man mærkede det mindste til ham.
								Men just i den Tid, paa hvilken vor Historie indfalder, begyndte han
								atter at drive sit Væsen, eller Uvæsen - om Man saa vil. - Gartneren
								savnede af og til nogle af sine skjønneste Blomster, eller flere af
								de største og modneste Ferskener; det mærkeligste var, at begge Dele
								undertiden om Morgenen bleve fundne i Frøken Mettes Kammer, hvoraf
								Man med Rimelighed sluttede sig til, at denne Dame stod højt
								anskreven hos meerbemeldte Nisse. Endvidere fortalte Staldkarlene,
								at det mangen en Nat ikke var rigtigt mellem Hestene, og om Morgenen
								befandtes een af dem saa ilde tilrakket, som om den havde været
								taget i Tjeneste til et langt og heftigt Ridt. De forsikkrede - og
								hvo vilde tvivle derpaa? - at de ofte havde sprunget ud i Stalden;
								men saa havde Alt paa Øjeblikket været stille. Kun eengang syntes de
								at kunne skimte den fatale røde Hue; og siden efter blandede de sig
								ikke mere i Nissens Affairer; og deri gjorde de meget vel. Hvad der
								lagde end mere Vægt til disse Beretninger var: at Niels Skytte, da
								han en Aften kom fra Viborg, og hverken var fuld eller gal,
								alligevel ikke havde været Mand for at finde Vejen fra Demstrup ned
								til Gaarden, skjøndt den gik saa lige som en Snor, og det var
								Maaneskin. Enten han vilde eller ej, maatte han ud i Storhuusellene,
								hvor den røde Hue flere Gange pippede frem mellem Træstammerne. Da
								han var Karl for sin Hat, raabte han Spøgelset an; men hvergang han
								oplod sin Mund, faldt han, og hørte ligesaa ofte en fæl Latter, der
								lød snart som en Uhrhanes Skoggren, snart som en Horsegjøgs. Da han
								endelig, tilsølet og forreven, var sluppen ud af den moradsige
								Tykning, hørte han bag ved sig Raaen blade og Sneppen fløjte,
								skjøndt det endnu var langt fra Blade- og Sneppe-Tiden. Saa
								uforkastelige Vidnesbyrd undlod ikke at gjøre et dybt Indtryk paa
								hele Gaardens Personale, især det kvindelige. Ja Naadigherren selv
								modtog slige Efterretninger med en betydningsfuld Taushed.</p>
               <p xml:id="idm140515389048480">Saaledes stode Sagerne, da Toget mod sorte Mads foretoges; hvilket
								gjorde Epoche i Ansbjergs Historie, og mange Aar efter brugtes som
								en Æra, saa at det længe heed: »det var det samme Aar, som vi <pb n="49" xml:id="s49" facs="adl/blich/blich3/blic3049"/> var paa Jagt efter sorte
								Mads; det var to, det var tre Aar efter,« o.s.v. Med spændt
								Forventning ventede de Tilbageblevne hele Dagen paa
								Executionsarmeen. Det blev Middag, Aften og Midnat; og endnu var
								Ingen at høre eller see. Man beroligede sig med den Formodning, at
								Delinqventen maatte være ført fra sit Hjem lige til Viborg; i dette
								Tilfælde kunde det nok have taget Dagen med sig, og efter en saa
								udmattende Marsch var det billigt, at Tropperne fik en Aftens
								Vederqvægelse og en Nats Hvile i Staden. Paa Grund af denne højst
								rimelige Hypothes gik altsaa baade Herskab og Tyende tilsengs; kun
								en Tjener blev oppe. Endeligen en Time efter Midnat kom Junker Kaj
								og hans Rideknegt. Men inden jeg gaaer videre, var det vel
								passeligst at forklare Aarsagen til disses sildige Hjemkomst, og de
								Andres fuldkomne Udeblivelse.</p>
               <p xml:id="idm140515389044512">Krybeskyttens Hytte, som han selv havde bygget i en meget simpel
								Stiil, med Vægge af Grøntørv, og Tag af Lyng, der hvilede ubunden
								paa krumpne, i Form af Sparrer, sammenføjede Egegrene, havde en, som
								Fæstning betragtet, fordeelagtig Beliggenhed Midt i en Mose, der
								holdt to stive Miil i Omkreds, hævede sig en lille Forhøjning, som
								end ikke det voldsomste Tøebrud nogensinde satte under Vand, og
								hvortil i det mindste ingen Ridende kunde komme, undtagen ad en smal
								Jordstrimmel, der bugtede sig hen imellem Tørvegrave og Vældgunger;
								paa denne havde sorte Mads opslaaet sin idylliske Bolig, hvor han
								med Kone og fire Børn levede af Jagten. Det større Vildt spistes
								færskt, saltet og røget; det mindre solgtes underhaanden, tilligemed
								Hjorteskind og Rævebælge, og for de vundne Penge kjøbtes Brød og
								Suul. Melk tiggede Kone og Børn af de omboende Bønder. Just som det
								begyndte at grye af Dag naaede Ansbjergmanden og hans Hær Mosen.
								Niels Skytte, som den der nøje kjendte Terrainet, reed nu forud, og
								førte lykkelig hele den forenede Magt til det Sted, hvor Hytten
								skulde ligge. Med Forbauselse stirrede han hen for sig: der var
								ingen Hytte at opdage; og dog var det allerede saa lyst, at Man
								nødvendig maatte kunde see den. Det første, han greb til, var - hans
								sædvanlige Tilflugt i al Nød og Forvirring - en lang og kraftig Eed.
								Naadigherren, der kom til for at erfare Anledningen til en saa
								hjertelig Udgydelse, gav sin Skytte en ligesaa hjertelig
								Morgenhilsen, og paastod, at han var redet vild, og havde ført dem
								paa en urigtig Vej. Men denne, som var vis i sin Sag, forsikkrede,
								ja kaldte et Dousin af de sorte Engle til Vidner paa at Hytten laa
								der; men at Mads maatte <pb n="50" xml:id="s50" facs="adl/blich/blich3/blic3050"/>
								have gjort den usynlig, og det vist nok ved Hjælp af sin gode Ven -
								ham med Hestefoden; thi det var udenfor al Tvivl, at han forstod
								hvad Almuen kalder »<hi rend="italics" xml:id="idm140515389040496">at hverre Syn</hi>«. Herren
								var nær ved at træde over til denne Mening, som den rimeligste, da
								Junkeren, der var redet længere frem, raabte: »her ligger Ild!« Alle
								stimlede nu til, og snart opdagede Man, at hele Hytten laa i Aske,
								hvori Gløder endnu hist og her fremglimtede. Denne Opdagelse ledte
								Niels Skytte til det Resultat: »at meeromrørte, langhalede Person
								havde taget ham og den hele Yngel.« Junkeren derimod var af den
								Formening, at han selv kunde have sviet Hytten af, og derpaa være
								flygtet. Da det under disse Debatter var blevet klar Dag, undersøgte
								Man Brandtomten nøjere; men fandt intet Andet, end Aske, Emmer, Kul
								og forbrændte Been, som Jægerne erkjendte for Hjorteknokler. I
								Henhold til Junkerens Hypothes, besluttede Man at gjennemsøge de
								omliggende Heder, da Flygtningen med Familie og Bagage dog umuligt
								kunde være kommen ret langt bort. Til den Ende deelte Man sig i fire
								Hobe, for at lede efter alle fire Verdens Hjørner; Junkeren valgte
								med sin Rideknægt og en anden Karl den østlige - maaskee for at være
								Ansbjerg og Kjeresten desto nærmere; men spildte vare alle hans
								Bestræbelser, til ingen Nytte foer han hid og did, og udmattede
								baade sig selv, sine Folk og Heste. Stundom troede han at øjne noget
								Bevægeligt i det Fjerne; men ved nærmere Undersøgelse fandt han, at
								det var Faar eller Stakke af Hedetørv. Engang var han ganske vis paa
								at see Mennesker paa det Strøg omtrent, hvor nu den tydske Kirke
								ligger; men efterhaanden, jo mere han nærmede sig, jo utydeligere
								bleve Skikkelserne, indtil de omsider ganske forsvandt. Rideknægten
								forklarede dette optiske Bedrag efter et gammelt Sagn: at her i
								Oldtiden havde staaet et Slag, og at de Faldnes Aander endnu stundom
								gjentoge den blodige Leeg. Ja, som Hyrdedreng, havde han ofte ved
								Solens Opgang seet hele Regimenter opmarschere, Officierer til Hest
								fare op og ned forbi Gelederne, de fjendtlige Hære blandes og
								brydes, nu den ene vige, og nu den anden. I hans Bedstefaders Tid
								derimod havde Man tydeligt kunnet høre Anførernes Commandoraab,
								Trompeternes Skratten, Vaabnenes Klirren, og de Saaredes Klageskrig.
								Men Junkeren, som havde hørt Noget om <hi rend="italics" xml:id="idm140515389036784">fata
									morgana</hi>, og paa Havet været Vidne til lignende Phænomener,
								udloe sin synske Tjener, og forbandede i sit Hjerte den sorte
								Krybeskytte, med al hans Afkom, lige til det fjerde Led - Under
								Dispositionerne til dette formaledidede Strejftog havde <pb n="51" xml:id="s51" facs="adl/blich/blich3/blic3051"/> Man - hvilket undertiden hænder i
								vigtigere Krige - glemt at sørge for Proviant, Heltemodets
								nødvendige Basis. Den tredie Deel af Junkerens Division blev altsaa
								udsendt, for at oprette det Forsømte; men da Karlen henimod Aften
								endnu ej var vendt tilbage, besluttede den forhungrede Junker at
								vende Næsen hjemad. Dog, dette var lettere besluttet, end udført:
								Hestene vare ligesaa udmattede og forsmægtede som Rytterne. Det gik
								derfore saare langsomt, og Man var ikke istand til at vinde ud af
								Heden, førend Mørket faldt paa. Følgen deraf blev, at Man forvildede
								sig, og først efter Midnat naaede Ansbjerg.</p>
               <p xml:id="idm140515389032816">For at undgaae flere Tilbagespring, vil jeg her kortelig berette: at
								de tre andre Divisioner havde ligesaa tynd en Lykke; de fandt Intet
								af hvad de søgte. Forgjæves gjennemledte de enhver Tørvemose,
								forgjæves omkredsede de enhver Dal og Huling, enhver Høj og Bakke;
								forgjæves forespurgte de ved alle tilgrændsende Byer og
								Eenstedgaarde: sorte Mads havde Ingen seet eller hørt det
								allermindste til. Dagen gik med, og der maatte sørges for
								Natteherberg. Ansbjergmanden selv landede paa Rydhauge, hvorfra han
								først efter tvende Dages heldige Uhrfuglejagt naaede sit Hjem.</p>
               <p xml:id="idm140515389031488">Højstærede Læsere og Læserinder! Saamange, som tage denne sandfærdige
								Historie i Haanden! for deres egen Skyld vil jeg raade dem: ikke at
								læse det Efterfølgende i Eenrum og ved Lys; men ere de flere, skader
								det ikke, at de rykke saa nær sammen som muligt - der kommer en
								Spøgelsehistorie!</p>
               <p xml:id="idm140515389030480">Den trætte Junker havde neppe fyldestgjort Hungeren for sit Krav, før
								han alvorligen tænkte paa, at betale Søvnen sit. Han befalede derfor
								Tjeneren at lyse ham op paa hans Soveværelse; men da denne vilde
								aabne Døren, hændte det sig, at han vred Nøglen istykker, saa at
								Kammen blev siddende i Laasen. Hvad var her at gjøre? At bande
								Døren, Laasen, Nøglen, Smeden, Tjeneren og sorte Mads med - for en
								Fejls Skyld - blev prøvet uden Nytte. Til at faae Laasen fra,
								udfordredes Brækjern og Hammer, og tilmed vilde den derved
								foraarsagede Larm vække det hele Huus. Til hvad Ende havde han da
								hidtil forholdt sig saa stille, ja - for ikke at forstyrre Damernes
								Ro - ladet sig nøje med et Stykke koldt Steeg, som Tjeneren ad en
								lønlig Gjenvej havde vidst at forskaffe ham? I saadant Tilfælde ere
								de første Raad de bedste; ogsaa herfor vidste Tjeneren eet:
								»Taarnkammeret!« sagde han med halvsagte Røst og et uvist Blik til
								Junkeren. Ved Nævnelsen af dette velbekjendte, men ildeberygtede
								Værelse <pb n="52" xml:id="s52" facs="adl/blich/blich3/blic3052"/> overfoer ham en let
								Gysen; men han stræbte at dølge Frygten baade for Tjeneren og for
								sig selv ved et forceret Smiil, og ved det i en ligegyldig Tone
								henkastede Spørgsmaal: om Sengen der ogsaa var lavet tilrette?
								Svaret lød bekræftende; thi den naadige Frue havde her altid for
								Nødstilfælde en opredt Seng, skjøndt den i Mands Minde aldrig havde
								været brugt. Da hun selv gjemte Nøglerne til de andre
								Gjæsteværelser, men fandt en saadan Forsigtighed unødvendig med
								dette, der kun indeholdt en Seng, et Par Stole og et Bord, og
								desuden ved sin aandelige Salvegarde ansaaes tilstrækkelig betrygget
								mod Tyvehaand: saa hjalp nu ingen videre Udflugter eller
								Indvendinger. Junkeren lod sig vise derop, og da Tjeneren havde
								klædt ham af og sat Lyset paa Bordet, gik han og lukkede efter sig.</p>
               <p xml:id="idm140515389025248">Det var en mørkagtig Høstnat. Næet nærmede sig sidste Qvarteer; dets
								krumme Halvskive stod dybt paa Himlen, og skinnede ind ad Kammerets
								eneste høje og smalle Buevindue. Det blæste; Smaaskyer dreve - om
								Man saa kan sige - i hurtig, næsten regelmæssig Takt over Maanen;
								Skyggerne af dem giede, som Billeder i <hi rend="italics" xml:id="idm140515389024352">Camera
									clara</hi>, hen paa den hvide Væg, og forsvandt i Kaminen.
								Blyvinduet klirrede under Vindstødene; det hvislede og peeb i
								Ruderne; det dundrede i Skorstenen; Kamindøren klapprede. Junker Kaj
								var ingen Cujon; hans Hjerte sad vel endog saa temmelig nær paa det
								rette Sted. Men den Egenskab, som vi kalde <hi rend="italics" xml:id="idm140515389023008">Mod</hi>, er en ganske relativ Beskaffenhed, ligesaa mangfoldig og
								forskjellig i sine Yttringer, som i de Betingelser, af hvilke det
								afhænger. Mangen Kriger, som uden at skjælve gaaer Kugler og
								Bajonnetter imøde, skal ikke uden Hjertebanken ene og i Mørke træde
								ind i en Kirke; og den, som frejdigen henter en Fane ud fra
								fjendtlige Skarer, vil maaskee ikke lade sig overtale til ved
								Midnatstid at hente Messebogen fra Alteret, eller en Hjerneskal fra
								Beenhuset. Soldaten, der staaer som en Mand paa Landjorden, bæver
								maaskee paa det ham uvante frygtelige Hav. Og Sømanden, der smiler
								ad Storm og Bølger, bliver heel alvorlig mellem Bøsser og Sabler.
								Den, der commanderer et Regiment, har undertiden ikke Mod til at
								commandere en Kone; og en Anden, som har Konen under Pidsken, gaaer
								ræd afvejen for enhver vred Mands Øjekast. Der gives dem, der ikke
								ere bange for Noget i Verden, undtagen for deres egen Samvittighed;
								Andre forstaae at kue denne Rebel, skjøndt de i alle øvrige
								Henseender have Hjerter som Harer. Ikke heller vor Junkers Mod var
								heelt og fuldkomment: han turde møde sin Mand, ride sin <pb n="53" xml:id="s53" facs="adl/blich/blich3/blic3053"/> Hestom det saa var en Bucephalus -
								kort, han frygtede just ikke for nogen <hi rend="italics" xml:id="idm140515389018688">levende</hi>, eller rettere, <hi rend="italics" xml:id="idm140515389017968">legemlig
								</hi>Skabning; men for Aander havde han al mulig Respect. Tid og
								Omstændigheder, men især Værelsets Vanrygte, satte hans Blod i en
								hastigere Gang; og alle gamle Spøgelsehistorier fremstillede sig
								ganske ubudne for hans exalterede Indbildningskraft - Phantasus og
								Morpheus strede om hans Besiddelse; den Første havde Overmagten. Han
								vovede ikke at lukke Øjnene, men stirrede uafladelig paa den
								modstaaende Væg, hvor de uformede Skygger syntes efterhaanden at
								faae Skikkelse og Betydning. Under saadanne Omstændigheder er det en
								Trøst at have Ryggen fri, og alle sine Fjender <hi rend="italics" xml:id="idm140515389016512">en
									face</hi>. Han rejste sig derfor overende, slog Gardinet ved
								Hovedgjerdet tilside, og saae sig tilbage. Sengen stod i et Hjørne;
								ved Fødderne, dog lidt fremad, var Vinduet; midt for Sengen den ene
								brede Væg, Kaminen og bag denne Døren. Hans Øjne gled forbi denne
								til Bagvæggen. Der hang et gammelt Skilderie, en mandhaftig Ridder i
								Staal og Plade, med et Ansigt saa stort som et Græskar, ombølget af
								tykke sorte Lokker. Ved dette dvælede hans spejdende Blik Det viiste
								sig og forsvandt, alt som Skyerne gik fra Maanen, eller bedækkede
								den. I det første Tilfælde syntes Ansigtet at udvide sig til et
								Smiil; i det sidste at sammenskrumpes i skummel Alvorlighed. Maaskee
								en fordums Besidder af dette Herresæde, der nu under fremmede
								Ejermænd, efterat hans Slægt maaskee var uddød, havde faaet Plads i
								denne Afkrog og ved natlige Besøg hævnede sig over Efterkommernes
								ligegyldige og foragtelige Behandling. Som Skyggerne paa Væggen,
								joge Mod og Frygt hinanden i Junkerens Sjæl. Omsider forcerede han
								Modet, lagde sig ned, og overgav sig ganske i Morphei Magt.</p>
               <p xml:id="idm140515389013392">Efter den voldsomste Udmattelse sover Man ikke roligst. Maaskee havde
								han endnu ikke slumret en halv Time, da han vaagnede ved en Larm,
								som naar en rustet Dørlaas oplukkes. Han aabnede uvilkaarlig Øjnene;
								de faldt paa den modstaaende Dør, hvor en hvid Figur viste sig og
								forsvandt næsten i samme Øjeblik - Døren gik til med en sagte
								Knirken. En snurrende Kulde løb over hans Hoved, hvilket vi udtrykke
								ved den Talemaade: <hi rend="italics" xml:id="idm140515389012176">Haaret rejser sig</hi>. Dog
								blev han endnu Herre over sin Frygt: Indbildningskraften havde endnu
								ikke ganske betvunget den kolde Fornuft. »Det kan have været
								Tjeneren« tænkte han, »som - endskjøndt afklædt - har villet
								eftersee, om Lyset var slukket.« Nogenlunde beroliget ved denne
								Hypothes, drog han sit Blik <pb n="54" xml:id="s54" facs="adl/blich/blich3/blic3054"/>
								tilbage; men saae nu for Vinduet den øverste mørke Halvdeel af en
								menneskelig Skikkelse. Omridset af Hoved og Skuldre var ganske
								tydeligt, og Yderkanterne oplyste af Maanens Skin; den syntes at
								vende Ryggen til. Skrækken vandt Overhaand, og dæmpede hans
								Aandedræt. Skikkelsen sukkede, rakte den ene Haand ivejret og skrev
								paa Ruderne. Da svandt Junkerens Mod; det gik ham som Belzazar:
								»hans Farve skiftedes, hans Tanker forfærdede ham, hans Lænders
								Ledebaand slappedes, og hans Knæer stødte sig mod hverandre.« Hvad
								var her at gjøre? Flugt var ikke at tænke paa; thi søgte han Døren,
								gjennem hvilken det hvide Væsen var forsvunden, kunde han falde i et
								Baghold; Vinduet forsvarte sig selv, og flere Udgange havde han ikke
								bemærket. Rigtignok er der en Tilflugt, som mange i slige Tilfælde
								skulle gribe til - at krybe under Dynen; men da det er vitterligt
								nok, at somme Spøgelser ere saa grusomt spøgefulde, at de endog
								trække Dynen paa Jorden, tør jeg ikke ubetinget tilraade Brugen af
								dette Middel. Enten kjendte vor Junker det slet ikke, eller og han
								skammede sig ved at betjene sig deraf Ja hans naturlige Mod rejste
								sig endnu engang til den Højde, at han anraabte Skikkelsen med et:
								»Hvem der?« Ved dette Raab syntes den at gjøre en hurtig Vending;
								men svarte ikke; og efter nogle Øjeblikke sank den ganske langsom
								ned under Vinduet, og siden var Intet mere at høre eller see. -
								Ingen forvildet Vandrer kan længes saa inderligt efter Dagens Lys,
								som den stakkels Junker. Han turde ikke lukke sine Øjne af Frygt
								for, naar han atter aabnede dem, at faae Noget at see, som han ikke
								ønskede. Han vedblev meget mere at stirre paa Døren, Kaminen og
								Vinduet med ængstelig Forventning; han lyttede med stedse spændt
								Opmærksomhed, men hørte dog intet Andet, end Vindens Pusten,
								Rudernes Klirren og sit eget Aandedræt. Omsider frembrød Dagen, og
								saasnart det var blevet lyst nok til at skjælne enhver Gjenstand i
								Værelset, stod han op og undersøgte dette med største Nøjagtighed.
								Forgjæves: han fandt intet Spor af de natlige Besøg; Kamindørene
								vare lukkede; Døren til Kammeret ligesaa; Vinduet havde alle sine
								Kroge paa, og flere Udgange gaves der ikke. Han havde altsaa Troen
								ihænde, og skyndte sig at forlade dette urolige Natteherberg, med
								det oprigtige Forsæt, aldrig mere at betræde det.</p>
               <p xml:id="idm140515389004912">Saasnart Herskabet havde forsamlet sig til Frokosten, og Junkeren
								havde givet Rapport om det mislykkede Tog, gjorde Fruen ham det
								naturlige Spørgsmaal: hvorledes han havde sovet ovenpaa saamegen <pb n="55" xml:id="s55" facs="adl/blich/blich3/blic3055"/> Strabads? »Ret godt!« var
								Svaret. Frøkenen smilede: »Har I ikke lagt paa Taarnkammeret? jeg
								synes, min Pige talte derom.« Junkeren bejaede det; men da han for
								Kjeresten vilde skjule sin Frygt, fandt han det nødvendigt, ganske
								at fornægte sit natlige Bekjendtskab. Frøkenen syntes ligesaa opsat
								paa at afnøde ham en Bekjendelse; hun forsikkrede: »Man kunde see
								paa hans Øjne, at han ikke havde sovet, og at han saae overmaade
								bleg ud.« For at ende dette piinlige Forhør, erklærede han det
								beskyldte Værelse for aldeles purificeret, og lagde til: at hun
								gjerne selv kunde sove der, naar hun blot havde Mod »Da troer jeg
								og« sagde hun leende, »at jeg engang skal forsøge det!« Hermed
								syntes denne Materie udtømt, og Man gik over til andre.</p>
               <p xml:id="idm140515389001136">Efter den gamle Herres Hjemkomst forløb et Par Dage, før
								Taarnkammeret kom paa Bane; thi først havde Man fuldt op at gjøre
								med at optænke, fremsætte og bedømme de mange forskjellige Maader,
								paa hvilke sorte Mads kunde have været fanget, samt med at opfinde
								de rimeligste Hypotheser angaaende hans nærværende Opholdssted. Og
								dernæst medtog det en lang Tid, omstændelig og nøjagtig at fortælle
								de tvende Dages Uhrfuglejagt ved Rydhauge. Da nu ogsaa dette rige
								Æmne omsider var udtømt - det vil sige: da enhver baade skudt og
								fejlet Fugls Historie var fortalt, tilfredsstillende Grunde anførte
								ved ethvert Fejlskud, skarpsindige Sammenligninger anstillede mellem
								Hunde og Geværer o.s.v., o.s.v. - begyndte Frøkenen at lede Samtalen
								hen paa det berygtede Værelse, idet hun fortalte sin Fader
								Kjerestens Natteleje der, og gjorde ham opmærksom paa dennes
								usædvanlige Alvorlighed. Han havde nu i dette sit andet Forhør
								tvende Inqvisitorer, af hvilke især den unge Dame gik ham saaledes
								paa Klingen med sine skjelmske Drillerier, at han omsider fandt for
								godt at tilbagekalde sin forrige Benægtelse, og tilstaae, at han
								ikke skjøttede om at ligge der oftere. »Er det for en Cavalier?«
								sagde Frøkenen, »at være bange for en Skygge? jeg er kun et
								Fruentimmer, og dog tør jeg prøve at bestaae et saadant Eventyr.«
								»Det koster min Fux,« svarede Junkeren, »I vover det ikke!« »Jeg
								sætter min Belle lige imod!« raabte hun. Man troede, det var hendes
								Spøg; men da hun haardnakket paastod Væddemaalets Holdelse, stræbte
								baade Kjeresten og Faderen at formaae hende til at afstaae fra saa
								voveligt et Foretagende. Hun var ubevægelig. Nu ansaae Junkeren det
								altsaa for nødvendigt, at skrifte Alt reentud Den Gamle rystede paa
								Hovedet; Frøken Mette loe, og paastod han havde drømt, og, for at
								overbevise <pb n="56" xml:id="s56" facs="adl/blich/blich3/blic3056"/> ham derom, fandt
								hun sig saa meget mere forpligtet til at opfylde sit Løvte. Den
								gamle Herre, hvis Faderstolthed smigredes ved Datterens Mod, gav
								hende nu sit Bifald; og Alt, hvad Junker Kaj kunde opnaae, var: at
								en Klokkestreng blev anbragt ved Sengen, og at hendes Kammerpige
								maatte ligge paa en Feldtseng i samme Værelse. Frøkenen betingede
								sig derimod, at alle Mennesker paa Gaarden skulde forblive i deres
								Senge, at det ikke siden skulde hedde: Man havde bortskræmmet
								Spøgelset, og at Ingen maatte have Lys efter Klokken elleve. Fader
								og Kjereste maatte tage Natteqvarteer i det saakaldte forgyldte
								Gjæstekammer, som kun var adskilt fra Taarnkammeret ved en lang
								Gang. Hos dem hang den Klokke, med hvilken den unge Dame i Nødsfald
								kunde ringe Storm. Moderen - ikke mindre heroisk end Datteren - gav
								villig sit Minde til Eventyret; og næste Nat blev bestemt til dets
								Udførelse.</p>
            </div>
            <div xml:id="idm140515388993040">
               <head xml:id="idm140515388992784">4. Bortførelsen</head>
               <p xml:id="idm140515388992352">Dersom jeg hos Nogen skulde have vakt Forventninger om et nyt
								Spøgerie, gjør det mig virkelig ondt; og det saa meget mere, som det
								første maaskee nu ogsaa tør tage mod en naturlig Forklaring, og ende
								sig med et: »Pyt! ikke Andet!« Men saa glæder det mig igjen, at jeg
								til Erstatning for en rigtig Spøgelsehistorie kan opvarte med en saa
								regulair Bortførelse, som nogensinde fandtes i Romaner: en
								Bortførelse ikke om Dagen, men om Natten; ikke gjennem Døren, men
								gjennem Vinduet; ikke tilvogns, men tilhest.</p>
               <p xml:id="idm140515388991200">Den vigtige Nat, der skulde afgjøre Fuxens og Isabellens fremtidige
								Skjæbne, gav Herskab og Tyende kun lidt Søvn: alle laae i spændt
								Forventning af de Ting, som skulde komme. Kattemjav, Ugleskriig,
								Hundetuden forjoge Ole Lukøje hvergang han kom listende.
								Staldkarlene hørte Hestene puste, snorke og sparke; det kom
								Ladefogden for, at Man slæbte med Sække paa Loftet; det var for
								Mejersken accurat som om Gyngekjernen var igang; og Huusholdersken
								fornam tydelig, at det rumsterede i Spisekammeret. Der kom ikke mere
								Søvn i det forgyldte Kammer: Herren og Junkeren laae tause og
								skottede imellem til den lille Sølvklokke, som hang imellem dem; men
								den var og blev stum. Da Taarnuhret slog Eet, begyndte Junkeren at
								ansee sit Væddemaal for halv tabt; men trøstede sig med, at Tab til
								sin <pb n="57" xml:id="s57" facs="adl/blich/blich3/blic3057"/> Kone er dog kun af den
								ene Haand i den anden. - Kort at fortælle: Natten gik bort og det -
								hvad Taarnkammeret angaaer - saa roligt, som om der aldrig var
								Spøgerie til i Verden. Med første kjendelige Dagskjær stode begge de
								kun halv afklædte Herrer op, og ilede med en Morgenhilsen til den
								dristige Aandebetvingerinde. De pikkede paa Døren - intet »<hi rend="italics" xml:id="idm140515388987168">Entrez</hi>« - Begge maatte vel endnu ligge i den
								søde Søvn. Papa aabnede - Man traadte ind - <hi rend="italics" xml:id="idm140515388986368">Peste</hi>! Frøkenens Seng var tom, og Overdynen kastet tilside.
								»Bravo!« raabte Junkeren, »hun er echapperet, og Isabellen er min.«
								Den gamle Herre sagde ikke et Ord, men vendte sig til Pigens Seng:
								hun lod sig ej heller tilsyne; men da han lettede Dynen, laa hun der
								virkelig blussende rød og sveddampende som i den hæftigste Feber.
								Paa Herrens første ivrige Spørgsmaale svarede hun Intet; men
								stirrede kun paa dem med et forvildet, vanvittigt Aasyn. Omsider
								gjenfandt hun sit Mæle, og berettede i en afbrudt og usammenhængende
								Tale: at hun kort efter Midnat havde seet et frygteligt Spøgelse
								komme gjennem Væggen. Forfærdet havde hun puttet sig under Dynen,
								som hun heller ikke siden havde vovet at lette; af hvad der videre
								var passeret vidste hun Intet. Dog dette viiste sig snart; thi
								Vinduet var aabent, og nedenunder stod en Stige - Frøken Mette var
								bortført; men af hvem?</p>
               <p xml:id="idm140515388983712">Hvilket Oprør i hele Gaarden! hvilken Larmen, Skrigen og Jamren!
								Forbandelser uden Gjenstand, Spørgen uden Svar. »Efter dem!« var
								Faders og Brudgoms næste Tanke; men hvorhen? - Fruen, den
								besindigste af Alle, foreslog først en almindelig Hærskue (som det
								hedder paa Dansk), og Herren foretog den i egen Person: han opraabte
								ethvert levende Væsen ved Navn, og erklærede omsider, at han Ingen
								savnede. Hele den opstillede Besætning var i samme Vildfarelse,
								indtil Frue Kirsten spurgte: »hvor er Skriverdrengen?«
								»Skriverdrengen! Skriverdrengen!« lød det fra Mund til Mund. - Man
								saae sig omkring, Man saae paa hverandre, Man saae paa sig selv
								- nej! Skriverdrengen var der virkelig ikke. Ridefogden og
								et Par Andre foer nu afsted over til Skriverstuen; og Herren raabte
								til Staldkarlene: »sadl op og for Døren, som Torden og Lynild!«
								Fogden kom snart tilbage hæsblæsende og angst med den Beretning, at
								den Savnede virkelig maatte være borte; thi Sengen viste, at Ingen
								havde lagt der sidste Nat: hans Sporer og Ridepidsk vare ej heller
								at finde. I samme Øjeblik kom en af Staldkarlene løbende, og
								fortalte, at Isabel var væk. Alle stod forstenede i indbyrdes taus
								Beskuelse, indtil Frue <pb n="58" xml:id="s58" facs="adl/blich/blich3/blic3058"/>
								Kirsten brød Stilheden. »Vor Frøken Datter,« sagde hun, »kunde ikke
								bortføres af en Skriverdreng; men han har indsneget sig her som
								Spion. Det ahner mig, at Røveren er vester fra - seer efter om I
								ikke kunne spore dem paa Viumvejen; og saa afsted! Det var endnu
								muligt, at naae dem; thi Isabelle skal ikke løbe ret langt med To.«
								Hendes Gisning var rigtig: paa den betegnede Vej saaes Sporet af en
								skarptravende Hest, og til ydermere Beviis fandtes ikke langt fra
								Gaarden en Sløjfe, og lidt længere borte en Handske, begge
								tilhørende Frøken Mette.</p>
               <p xml:id="idm140515388979664">Bevæbnede med Bøsser, Pistoler og Kaarder bortilede nu Herren,
								Junkeren, Ridefogden, Skytten og fire andre veludrustede Karle; og
								efter dem raabte Fruen »bringer dem døde eller levende!« Et Stykke
								ville vi ledsage Ansbjergmanden paa hans andet Tog. Til Vium stod
								Sporet tydeligt; men her skulde Man have tabt det, hvis ikke en
								Bonde, hos hvem Man forespurgte sig, havde berettet: at han et Par
								Timer før Dag havde hørt Hestetrav vester ud af Byen. Man fulgte
								dette Vink, og gjenfandt Sporet; det gik i samme Retning forbi Hvam
								Kroe. Her erfaredes, at Hundene omtrent for to Timer siden havde
								holdt et slemt Huus. De Flygtendes Fart havde altsaa begyndt at
								sagtne sig, hvilket Sporet ogsaa tydelig gav tilkjende. Forfølgerne
								kom til Sjørup. Her havde en Karl, som i et vist Ærinde stod udenfor
								Gaarden, hørt en Hest gaae forbi, og troede at skimte Tvende paa
								den. Men nu ophørte Sporet. Her løb adskillige Veje; alle med dybe
								og snevre Hjulspor - hvilken var den rette? Flygtningerne havde
								ingen af dem fulgt, formodentlig af Frygt for at Hesten skulde
								falde; men vare redne ind i Lyngen. Man gjorde Holdt for at
								raadslaae. Af trende Hovedveje løb een i Nordvest, een i Sydvest, og
								een midt imellem. Medens disse, den ene efter den anden, toges under
								Betragtning, faldt Talen ogsaa paa Nattens vigtige Begivenhed, og
								især paa den mistænkelige Skriverdreng. Een af Karlene fortalte: at
								det forekom ham, som om han skulde have seet denne etsteds tilforn,
								da han stod ved Hestfolkene; men hvor, kunde han ikke mindes. En
								anden havde et Par Dage iforvejen seet en Ubekjendt tale hemmelig
								med ham i Skoven, og forekom det ham, som om denne et Par Gange
								havde sagt: Hr. Cornet! Nu opgik der et pludseligt Lys for den gamle
								Herre. »Ha!« raabte han, »saa følge vi den midterste Vej! den gaaer
								til Vestervig. Jeg tør sværge paa, at Skriverdrengen er ingen Anden,
								end Majorens tredie Søn, der stod som Cornet ved <pb n="59" xml:id="s59" facs="adl/blich/blich3/blic3059"/> Cuirassiererne. Jeg mindes at Frue Kirsten
								engang har advaret mig for ham, og sagt, at han snusede efter Frøken
								Mette. Og I -« raabte han til Ridefogden. »Naadigherre!« tog denne
								Ordet, »I saae jo selv Ridefogdens Skrivelse paa Vestervig; det er
								ham, som har narret os Alle; eller ogsaa Brevet har været falskt;
								tilmed var han saa stille, ordentlig og arbejdsom, saa høflig og saa
								ydmyg, at det aldrig kunde falde mig ind, at han var en adelig
								Herre.« »Herskabet ligger i Maanen« sagde den Gamle, og satte sin
								Hest i Trav; »den som først faaer Øje paa Deserteuren, giver jeg tre
								Kroner.« - Troppen havde vel halvanden Miil at ride, inden den kunde
								naae det tilsigtede Vadsted gjennem Karup Aae. Imidlertid vil jeg,
								med Læserens Tilladelse, ile foran derned, og nærme mig de
								Flygtende, som nu netop berøre den anden Bred.</p>
               <p xml:id="idm140515388971808">Den stakkels Isabelle, udmattet af sin dobbelte Byrde, og den første
								Miils hæftige Løb, gik langsomt og vaklende opad Lyngbakken.
								Cornetten - thi det var virkelig ham - saae sig ofte tilbage med en
								bekymret Mine; og hentede sig hvergang et Kys hos sin søde Mette,
								der i Ridedragt sad bag ved ham, og holdt ham tæt omfavnet. »Seer I
								endnu Intet?« spurgte hun ængstelig; thi selv turde hun ikke see sig
								om. »Endnu ikke« svarede han; »men jeg frygter - Solen er allerede
								et Stykke over Jorden; de maae være paa Vejen efter os - naar kun
								Hoppen kunde holde det ud.« »Men eders Broders Vogn?« spurgte hun
								efter et Ophold. »Den skulde have mødt ved Aaen i Dagningen« svarede
								han; »jeg kan ikke begribe, hvad der opholder den. Vi have endnu to
								Miil, inden vi komme ud af Heden, og dersom de imidlertid have
								fundet det rette Spor -« I det han saaledes talede, havde de naaet
								det Øverste af Banken, og den store vestlige Hede udbredte sig nu,
								som et Hav, foran dem; men ingen Vogn, intet levende Væsen var at
								opdage. Cornetten holdt stille, for at lade Hesten puste, og gjorde
								en halv Vending, for des mageligere at kunne oversee den nu
								tilbagelagte østlige Alhede. Ogsaa den var bar og ode: Intet at see,
								uden enkelte Tørvestakke; Intet at høre, uden Uhrhanernes Skoggren,
								Aaens Susen, Isabellens Pusten og deres egne Sukke. En Stund bleve
								de saaledes holdende, indtil Frøkenen brød Tausheden med det
								Spørgsmaal: »er der ikke Noget, som rører sig langt borte?« Hun
								sagde dette med dæmpet Røst, som om hun frygtede for, at det skulde
								høres paa den anden Side af Ørken. »Det er ikke Tid at tøve længere«
								svarede han, »jeg frygter at det er eders Fader, som kommer hisset
								ude.« Med disse Ord drejede han atter mod Vesten, og sporede <pb n="60" xml:id="s60" facs="adl/blich/blich3/blic3060"/> Hesten. »Ak min Fader!«
								sukkede hun, og omsnoede end fastere sin Bortfører. »I Ungern« sagde
								han, »- det er nu i denne Tid fem Aar siden - laae vi i
								Natteqvarteer i en Landsbye. Om Morgenen bleve vi overrumplede af
								Tyrkerne. Da jeg steeg tilhest, var der allerede Ild i et Par Huse;
								vi maatte retirere, og jeg var een af de sidste. Omtrent en halv
								Fjerdingvej fra Byen kom en lille Ungarer, en Dreng paa ti, tolv
								Aar, løbende efter mig, forfulgt af en Trop Janitskarer. Han var
								halv nøgen. Længe kunde han ikke holde det ud Jeg reed tilbage, og
								tog ham op paa Hesten; i dette Øjeblik havde den første Janitskar
								naaet os. Førend han faldt, gav han mig denne Erindring over
								Ansigtet. Men jeg reddede min lille Ungarer. Han er hos min Broder,
								og skulde idag være kommen os imøde. Min Dyrebareste! jeg var
								dengang bedre tilmode, end nu.« Han saae sig atter om: »Det lader
								til, at de nærme sig - forcerer jeg Hoppen, vil hun styrte.« De rede
								et Stykke videre frem - han med et beklemt, hun med et ængsteligt
								bankende Hjerte. »Jeg maa gaae« sagde han, og stod af, »det vil
								hjælpe den saa meget. See Jer ikke tilbage, kjereste Frøken!« »Ak
								Gud!« raabte hun, »er det dem?« »Der ere syv eller otte;« svarede
								han: »saavidt jeg kan skjønne, ere de ridende.« »Hvor langt kan de
								være borte?« spurgte hun atter. »Lidt over en halv Miil - tre
								Fjerdingvej« svarede han. Uagtet hans Formaning saae hun atter
								tilbage. »Jeg seer Ingen« raabte hun. »Jeg ikke heller nu« sagde
								han; »men de ere vel nede i en Dal der kommer een frem igjen, og nok
								een - kom, kom! stakkels Belle!« raabte han og trak den efter sig;
								»du pleier ellers at gjøre krum Hals, og løfte dine Fødder højt nok;
								nu slæber du dem hen ad Jorden, og strækker dit Hoved lige ud, som
								en Fisk, Man med Magt maa drage op af Vandet« Efter et Ophold
								spurgte Frøkenen: »mon de kunne see os?« »De ride lige efter os«
								svarede Cornetten, »de vinde meer og meer -« »Himmel!« raabte hun,
								»dersom de naae os! ak! jeg frygter, at min Fader vil dræbe Eder;
								men jeg vil beskytte Eder med mit svage Legeme, kjereste Holger! jeg
								kan ikke overleve Eder!«</p>
               <p xml:id="idm140515388963952">Under deslige ængstelige afbrudte Samtaler vare de komne omtrent en
								lille halv Miil fra Aaen ind i Vesterheden. Forfølgerne vare nu tæt
								ved den østlige Aaebred; de kunde allerede tydeligt skjælnes og
								tælles. De Flygtendes Angst var nærved at gaae over til Fortvivlelse
								- intet Glimt af Redning. Cornetten pustede omkaps med Hesten;
								Frøkenen græd. Da rejste sig pludselig tæt foran dem en stor,
								bruunklædt Mand op af den høje Lyng, med en Bøsse i den ene Haand og
									<pb n="61" xml:id="s61" facs="adl/blich/blich3/blic3061"/> en lavpullet Hat i den
								anden. De Flygtende standsede. »Hvem der? hvor er Du fra?« raabte
								Cornetten paa sin militairsk »Derfra« svarede Manden, »hvor Husene
								staae ude, og Gæssene gaae barfod; og hvor ere I fra, og hvort* vil
								I? Men hold lidt har vi To ikke seet hverandre fornys? Er I ikke den
								Person, der bad godt for mig, da Niels Skytte vilde have smækket mig
								overende?« »Sorte Mads!« raabte Cornetten. »Saaledes kalde de mig«
								svarede Krybeskytten; »men hvordan kommer det sig, at jeg træffer
								Jer her, saa tidlig Morgen, med saadan en lille Jomfrue? I har vel
								ogsaa været ude paa Krybeskytterie? Kan jeg hjælpe Jer i Noget, maa
								I tale mig til!« »I Nøden« sagde Cornetten »er den nærmeste Ven den
								bedste. Jeg er Majorens Søn paa Vestervig, og har hentet mig en
								Kjereste paa Ansbjerg. Hendes Fader med en heel Trop Ryttere er
								efter os. Kan Du redde os, eller skjule os, vil jeg takke Dig
								saalænge jeg lever, og belønne Dig saa godt jeg kan; men det maa
								være snart« lagde han hurtig til, idet han vendte sig om, »for der
								komme de paa hiin Side Aaen.« Mads holdt sin Hat over Øjnene for
								Solen: »Saamænd!« sagde han, »der har vi ham selv og alle hans
								Karle. <hi rend="italics" xml:id="idm140515388959888">Frænde er Frænde værst</hi>, sagde Ræven,
								de røde Hunde vare efter ham. Vil I love, at I aldrig røbe, hvor jeg
								fører Eder hen, saa vil jeg see, at hitte paa Raad!« Frøkenen
								lovede, og Cornetten svoer. »Hør ikkuns nu Børnlille,« vedblev han,
								»der ride de just op ad den sidste Banke paa den anden Side af Aaen;
								inden de vinde op igjen paa denne Side, gaaer et godt Stød** hen, og
								de kan ikke see, hvad vi tage os for. Imidlertid vil vi rejse dem et
								Gjærde, som de ikke saa let skulle hoppe over.« Saaledes talende
								lagde han Bøssen ned, tog sit Fyrtøj frem og slog Ild. Derpaa rev
								han nogle Haandfulde tørt Mos sammen, satte Fyrtønden derind,
								pustede indtil han fik Lue, og kastede saa Mossen ned i Lyngen, hvor
								Ilden øjeblikkelig knistrende og buldrende greb videre om sig. Under
								denne Beskjæftigelse, hvis Hensigt de Flygtende ikke strax begrebe,
								vedblev sorte Mads at give sine Tanker Luft i følgende afbrudte
								Sententser: »Vinden holder med os - og Lyngen er tør - nu kan Niels
								Skytte snart faae sin Pibe tændt - det er anden Gang han har Gavn af
								min Fyrtønde - Manden vil sagtens bande og dominere for hans Uhrhøns
								- fordi jeg steger dem uden Dyppelse - men Nød bryder Lov - og brav
								Karl hytter sig selv - see saa: nu <note anchored="true" xml:id="idm140515388957312">* Hvorhen.</note>
								          <note anchored="true" xml:id="idm140515388956624">**Tid.</note>
								          <pb n="62" xml:id="s62" facs="adl/blich/blich3/blic3062"/> lumrer hun!« Derpaa rejste
								han sig op, og sagde til Cornetten: »gjør nu som I seer, jeg gjør!
								riv en Lyngtop op, tænd den, løb saa ti Trin hist hen imod Nord, og
								stik an! riv saa atter op, løb og stik an, alt Nord paa, indtil I
								naaer hin Lyngknold, I seer hist et Par Bøsseskud borte! Jeg bærer
								mig ligesaadan ad imod Sønden; og saa løbe vi ligesaa hurtig her
								tilbage. Frøkenen faaer imidlertid blive her ved Hesten - Det skal
								snart være bestilt. Nu begynde vi! <hi rend="italics" xml:id="idm140515388954144">Lyst æfor aa
									mørk æbaag</hi>!«* Med denne Formular begyndte Krybeskytten at
								operere. Cornetten fulgte hans Anviisning, og inden faa Minuter stod
								en Hedestrækning af en halv Miil i Breden i fuld Brand, og begge
								Antænderne samledes igjen hos den skjælvende Dame. »Nu er Davren
								fortjent!« raabte Mads, »vær saa god, følg med, og tag til Takke med
								fattig Lejlighed! - men, Kronedød! hvad gjør vi ved den?« Han gav
								Isabelle et Kladsk med den flade Haand: »Kan Du finde ene hjem?«
								»O!« svarede Frøkenen, »den følger mig, hvor jeg gaaer -« »- Nej det
								maa den, vor Herrelil! ikke; for saa forraader den os. Døren til mit
								Huus er den alt for trang, og udenfor tør vi ikke lade den staae. -
								Du var vel god endnu til at lægge øde« sagde han til Dyret, idet han
								spændte Sadel og Pakke af; »<hi rend="italics" xml:id="idm140515388951648">men Een er sig selv
									nærest</hi>.«. Cornetten, som mærkede hans Hensigt, tog sin
								Kjereste ved Haanden, og drog hende nogle Skridt tilside, som om han
								vilde vaere hende for Ilden, der - skjøndt langsomt - dog ogsaa
								slikkede sig op imod Vinden. Krybeskytten tog sin Bøsse, spændte,
								gik til Siden af Hesten, holdt den bag Øret, og trykkede til.
								Frøkenen vendte sig med et Angstskriig, og saae netop den stakkels
								Isabelle segne ned i Lyngen, uden at give den mindste Lyd. Et Par
								medlidende Taarer randt ned over Pigens blege Kinder. »Øget er saa
								dødt som en Sild!« raabte Mads trøstende, »hun hørte ikke engang
								Knaldet.« Og dermed tog han Bidselet af, lagde Sadel og Pakke paa
								den ene Skulder, Bøssen paa den anden, og satte sig i Gang. Han
								opmuntrede de Flygtende til at følge efter, saa <hi rend="italics" xml:id="idm140515388949152">saare </hi>de kunde, med den glædelige Forsikkring: at der ikke
								var langt til hans Slot. »Og see Jer kun ikke tilbage« lagde han
								til, idet han fordoblede og forlængede sine Skridt; »men tænk paa
								Loths Hustrue!« Ikke ret længe kunde den unge Pige, skjøndt i
								Ridedragt, udholde at gaae saa fast i den høje Lyng. Hun snublede
								tit, og hildede sig i Qvistene; hvorfor <note anchored="true" xml:id="idm140515388947808">* I et gammelt Eventyr
									fortælles om en Prindsesse, der med disse magiske Ord kunde
									gjore sig usynlig.</note>
								          <pb n="63" xml:id="s63" facs="adl/blich/blich3/blic3063"/> Cornetten, uden først at
								indhente Tilladelse, tog hende paa sine Arme; og uagtet hendes
								Vægring bar hende afsted. - Skjøndt en smuk Piges specifiqve Tyngde
								maa være <hi rend="italics" xml:id="idm140515388945344">æqval </hi>en Hæsligs, saa har jeg dog
								ladet mig sige: at den Første skal være meget lettere at bære, især
								for en ung og forelsket Cavalier. Man bør følgelig ikke bære mindste
								Tvivl om min Sandruehed, naar jeg beretter, at Cornetten uden at
								hvile bar sin Kjereste henved en halv Fjerdingvej. Vel tilbød sorte
								Mads et Par Gange, at ville bytte Byrde med ham; men da han med
								Hovedrysten afslog det, kunne vi nok indsee, at saadant et Skifte
								ikke havde villet svare Regning. At Frøkenen idelig, med den ene Arm
								om hans Hals, med en anden Haand løftede hans Hat, og viftede ham,
								aftørrede ham Sveden og kyste den glødende Pande, maatte jo ogsaa
								gjøre hende lettere, og ham stærkere.</p>
               <p xml:id="idm140515388942976">»Nu ere vi hjemme!« raabte omsider Føreren, idet han slængte Sadel og
								Bylt ved Foden af en lille lynggroet Bakke. »Hvori« raabte
								Cornetten, og skilte sig ligeledes ved sin Byrde. Han saae sig
								omkring, uden at kunne opdage Noget, der lignede menneskelig
								Vaaning. En Mistanke fløj hurtig op i hans Sjæl, men forsvandt
								næsten i samme Øjeblik: havde Manden været en mordisk Røver, kunde
								han jo forlængesiden have fuldført Misgjerningen, uden at frygte for
								Modværge, saalænge nemlig han selv havde, i egentlig Forstand, begge
								Hænder fulde. »Her!« svarede hiin, idet han løftede en meget stor og
								bred Lyngtørv op, og lagde den tilsiden. »For nogle Dage siden boede
								jeg ovenpaa Jorden: der maatte jeg ikke blive; men det er en fattig
								Muus, der har kun eet Hul.« Medens han sagde dette, lagde han fire,
								fem store, dog for en stærk Karl handelige, Steen tilside, og nu
								viste sig en Aabning, rummelig nok til at krybe ind ad. »Det seer jo
								ud, som om Man her havde kastet Ræve ud!« sagde Cornetten. »Saaledes
								skal det see ud!« svarede Mads; »men inden vi gaae ind, ville vi see
								os omkring - ikke for de Ansbjerg Folk; de kan endnu ikke nær være
								komne forbi Branden - men der kunde maaske være Andre i Nærheden.«
								Man spejdede til alle Sider: mod Syden, Vesten og Norden var intet
								levende Væsen at opdage, og hele den østlige Kant var indhyllet i
								Røgskyer, saa tykke, at Morgensolens Straaler ikke mægtede at
								gjennemtrænge dem. »Vær saa god og buk dem!« sagde Mads, idet han
								paa alle Fire krøb ind, »og følg kun efter mig! Døren er lav; men
								Stuen kan nok rumme os; eders Pakkenilliker skal jeg strax hente.«
								Med nogen Besværlighed fulgte de Vejviseren, og befandt sig <pb n="64" xml:id="s64" facs="adl/blich/blich3/blic3064"/> snart i den underjordiske
								Vaaning: en rummelig Stue, hvis Vægge vare opsatte af svære
								Kampesteen, og hvis Loft bestod af tæt til hinanden lagte Bjælker.
								Ned fra dette hang en Lampe, der med sit matte Skin kun dunkelt
								oplyste de herværende Gjenstande, som vare: paa den ene Side tvende
								Senge, en større og en mindre, paa den anden en Bænk, et Bord, et
								Par Stole, en Kiste og et Par Hængeskabe. I den lille Seng laae tre
								nøgne Børn, som ved de Fremmedes Ankomst dukkede, som Vildællinger,
								ned under Dynen. Paa Kanten af den store Seng sad Lisbeth Madame
								Madses og bandt paa en Strømpe, hvilken hun af Forbauselse lod synke
								med begge Hænder i Skjødet. For Bordenden stod en lille rødhaaret
								Mand, klædt i Skind fra Hagen indtil Knæerne, og hvem Værten
								forestillede sine Gjæster, som sin gode Ven Mikkel Rævehale. »Vi
								kastede engang her« lagde han smilende til, »efter hans Halvbroer,
								og saa fandt vi dette Lukaf Mikkel mener, det har været en Røverstue
								i gamle Dage; men kanskee har det ogsaa været en Kjæmpebegravelse,
								for her stod et Par sorte Potter med Aske og Been i.« Ved det Ord
									<hi rend="italics" xml:id="idm140515388936448">Røverstue </hi>foer en Gysen over den unge
								Dame. Kjeresten mærkede det, og sagde paa Fransk: »Frygt ikke min
								Dyrebare! her ere vi sikkre; men det smerter mig, at den første
								Vaaning, jeg indfører Dem i, skal indjage Dem Skræk og Afskye.« »Jeg
								vil vise Dem alle mine Herligheder« vedblev Krybeskytten, idet han
								aabnede en Dør i Baggrunden. »Her er mit Kjøkken, hvor vi kun om
								Natten tør have Ild paa; her er ogsaa mit Spisekammer« lagde han
								til, visende paa et Salttrug og nogle Hjortekøller, som hang i Røg
								over Arnen; »Brød og Kjød har jeg, og en lille Taar Mjød kjøbte jeg
								i Viborg for det sidste Hjorteskind.« Med disse Ord satte han en
								Dunk og et Træfad med de omtalte Spisevare paa Bordet: »Æd og drik
								saameget I lyster af hvad Huset formaaer! og naar I vil afsted, skal
								I faae en sikker Vejviser.« Cornetten trykkede den ærlige Troglodyts
								Haand, og sagde: »I dette Øjeblik har jeg ikke Andet at byde Eder,
								end min hjertelige Tak -« »-Jeg tager ingen« afbrød sorte Mads; »men
								lov mig blot, at I aldrig vil røbe mig eller min Hule!« Med de
								helligste Forsikkringer blev dette lette Løvte givet: og de
								Forelskede nøde nu en Frokost, som Hungeren, og Glæden over deres
								Redning gjorde dobbelt velsmagende.</p>
               <p xml:id="idm140515388933600">Efter Værtens Forslag fattede de den Beslutning at oppebie Aftenen,
								inden de paany tiltraadte den afbrudte Rejse. Imidlertid tilbød
								Mikkel, at han vilde gaae ud paa Recognosering, saavel for at
								iagttage <pb n="65" xml:id="s65" facs="adl/blich/blich3/blic3065"/> Forfølgerne, som
								for at indhente Underretning om den fra Vestervig forventede Vogn.
								Første Gang kom han ikke længere end til Hulens Aabning, og
								berettede derfra: at hine nu havde omredet Hedebranden, og satte i
								tvende Afdelinger Vester paa. Nogle Timer derefter vovede han sig et
								Stykke ud i Heden, og vendte tilbage med den Underretning, at de nu
								rede mod Nordvest, og at Heden rimeligviis nu vilde vorde sikker for
								dem, da de ikke kunde formode, at de Flygtende endnu befandt sig i
								Samme, og de vistnok ved falske Underretninger vare bragte paa
								Fejlspor. - Lidt over Middag gik baade han og Værten ud - den Første
								for at bestille en Vogn i een af de mod Vesten liggende Landsbyer.
								Den Sidste kom efter en halv Times Forløb tilbage, og fortalte: at
								han derude havde truffet en ung <hi rend="italics" xml:id="idm140515388929968">Klør</hi>, der
								forekom ham fordægtig. Paa hans Maal lod det til at være en Tydsker.
								Han spurgte om Vej til Hvam Kroe, og om der ikke havde færdedes
								nogen Rejsende derforbi den Dag. Cornetten spurgte nøjere om dette
								Menneskes Udseende og Klædedragt; og efter Beskrivelsen kunde han
								ikke længere tvivle paa, at det var hans Ungarer. De gik da Begge
								ud, og vare saa heldige at indhente ham en Fjerdingvej omtrent fra
								Hulen. Vi ville ikke længe opholde os ved Ungarerens Beretning om
								Aarsagen til Vognens Udeblivelse, der var denne: at han og Kudsken
								havde forvexlet Karup Aae med den, som løber et Par Miil vestligere,
								ved hvilken altsaa Vognen endnu befandt sig. Ligesaa kortelig ville
								vi ogsaa bemærke: at han noget før Middag var bleven anholdt og
								udspurgt af de eftersættende Ryttere, og at han ikke alene snildelig
								havde redet sig ud af dette Forhør; men endog viist dem paa en Vej,
								som han vel formodede ikke førte dem paa Spor efter de Flygtende, om
								hvis Skjæbne han ellers havde svævet i den piinligste Uvished.</p>
               <p xml:id="idm140515388927216">Slutteligen finder jeg mig ej heller beføjet til større Vidtløftighed
								i Catastrophens Udvikling; men vil - som andre Romanskrivere - ile
								mod Enden: Cornetten og hans Kjereste kom lykkelig den følgende
								Morgen til Vestervig, bleve der Mand og Kone, og fik for det første
								af Ejeren, den ældste Broder, en liden Sædegaard i Thye til
								Beboelse. Junker Kaj fik for det første en lang Næse, og for det
								andet - et Aars Tid efter - en endnu rigere Frøken i Fyen.
								Ansbjergmanden og hans Frue sloge reent Haanden af Datteren, og vare
								- uagtet alle hendes og hendes Mands ydmyge og angerfulde Skrivelser
								- ikke til at forsone.</p>
               <pb n="66" xml:id="s66" facs="adl/blich/blich3/blic3066"/>
            </div>
            <div xml:id="idm140515388924112">
               <head xml:id="idm140515388923856">5. Hestehaven</head>
               <p xml:id="idm140515388923440">Henimod den vestlige Ende af Ansbjerg Skov er en aaben Plads, en
								temmelig stor Grønning, heelt omgivet af gamle højærværdige Bøge.
								Paa Pintsefestens første Eftermiddag samles her aarlig den største
								Deel af de omliggende Sognes Beboere. Mange Huse staae paa denne Dag
								tomme; og flere bevogtes kun af Blinde eller Sengeliggende; thi
								Halte og Krøblinger - naar de kun ikke mangle Øjets Sands - maae dog
								een Gang om Aaret forlyste sig i den nys udsprungne Skov, og
								hjembringe en lysgrøn Bøgeqvist - som Noahs Due fordum - til den
								mørke Vaaning, ofte en Noahs Ark i det mindre.</p>
               <p xml:id="idm140515388922256">Hvilken Glæde! hvilken Vrimmel! Hestehaven - saa hedder dette
								Forsamlingssted - er da at ligne ved en uhyre Bikube: bestandig Uro,
								uophørlig Trængen, frem og tilbage, ud og ind, Alle kun sysselsatte
								med at indsuge Glædens Honning og inddrikke den oplivende
								Sommerluft. Hvor de ile, hvor de flaggre fra Blomst til Blomst!
								hilse, berøres, adskilles, fortroligt, let og skyndsomt! Hvormangen
								Ungersvend har eller finder her sit Hjertes Dronning! hvor troligt
								følger den forelskede Knøs sin Viser! Selv langt udenfor denne
								mægtige Kube hører Man uafladelig Surren og Brusen - det er Sværmen,
								som raaber ud.</p>
               <p xml:id="idm140515388920464">Jo nærmere Du kommer, jo højere lyder den muntre Larm. Det dumpe,
								eensformige Drøn opløser sig i Raab, Sang, Latter, Bladeskrald,
								Fiolers og Fløjters Klang. Det myrler ud og ind ad Skovens grønne
								Kanter: Almuen i sin bedste Søndagsstads, Honoratiores i pyntelig
								Sommerdragt, Cavalierer i Sort, Damer i Hvidt - Er her Dans? Ja! her
								er Skovbal, Dands paa det elastiske Grønsværgulv. Seer Du ikke hist
								ved Bøgen hiin Landsbyespillemand højt over den omringende Sværm?
								seer Du ikke, hvor hurtig hans Bue firmer op og ned mellem
								blomsterprydede Hatte? Og hisset: en ordentlig Qvadrille, en
								virkelig Scotsk!</p>
               <p xml:id="idm140515388918688">»Er jeg i Dyrehaven? i Charlottenlund?« spørger Du; »see hvilke mange
								Vogne! smukke Eqvipager! Kudske i Livree, Heste med pletteret
								Seletøj, Telte med Restaurationer, koldt Kjøkken og Bagværk!
								Kaffekjedler paa Ilden! Familier lejrede i Græsset omkring den
								medbragte Madkurv!«</p>
               <p xml:id="idm140515388917648">Du er i Hestehaven. Dette er Pintsefestens Aftensang i Lysgaard <pb n="67" xml:id="s67" facs="adl/blich/blich3/blic3067"/> Herred, den skjønne, evig
								unge Naturs Hyldingsdag, Skovens Courdag, Sommerens Triumph.
								Saaledes fejres den nu til Solen daler, og Skoven atter overlades
								til de forjagede Fugle og Dyr; men tilforn samledes her kun de to
								eller tre nærmeste Sognes Almue. Dog er denne uskyldige Glædesfest
								sikkerlig en gammel Skik, og ligealdrende med Skoven selv.</p>
               <p xml:id="idm140515388915376">Ti Aar efter den - i forrige Capitel for saavidt endte - Begivenhed
								var, som sædvanlig, Sommergilde i Hestehaven. En Mand, af hvis
								Sønnesøn jeg i min Ungdom hørte Historien, har desangaaende fortalt,
								som følger: »Det var første Aar jeg tjente paa Kjærsholm for
								Ridefoged. Jeg havde min Kjereste i Vium; hun var lidt i Familie med
								Præstens. Første Pintsedag satte hun mig Stævne i Hestehaven, hvor
								vi ogsaa mødtes saa betids, at vi To bleve de første. Vi vandrede nu
								en Timestid eller to omkring i Skoven, indtil Larmen og Lyden af en
								Fiolin forkyndte os, at Folk vare samlede. Vi gik derhen, for at see
								til. Vi satte os, og betragtede de Dandsende. Efter nogen Tids
								Forløb saae jeg, at der paa Stien, som gik til Ansbjerg, nærmede sig
								tvende fornemme Herrer, en ung Dame og tvende Smaadrenge. Da jeg var
								ganske ubekjendt i Egnen, spurgte jeg min Kjereste, hvem det var?
								»Tys!« svarede hun, »det er Herskabet. Den store, føre Mand, det er
								den gamle Herre, som for fem Aar siden blev Enkemand. Den unge, med
								Arret over Kinden, er hans Svigersøn, Fruentimmeret hans Datter, og
								de to smaae Junkere deres Børn. For ti Aar siden stjal den unge
								Herre hende ud om Natten. Saalænge den gamle Frue levede, var der
								intet Forliig at tænke paa; men da hun var død, lod den gamle Herre
								sig dog bevæge, og tog dem til sig. Naar han falder af, arve de
								baade Gaard og Gods.« De bleve nogen Tid staaende og fornøjede sig
								med at see paa Bønderne; og derefter gav de dem Noget at drikke op.
								Paa en Vindfælde, ikke langt fra min Kjereste og mig, sad tvende
								gammelagtige Mænd med et Ølkruus imellem sig, og røgte paa deres
								Piber. Herskabet gik hen til dem, hvorpaa de rejste sig, og toge
								Piberne af Munden. »Bliv siddende!« hørte jeg den unge Herre sige;
								»nu kommer I bedre tilrette, end dengang Du slog Ild til Nielses
								Pibe, ved Karup Aae.« »Ja, naadige Herre!« svarede den Ældste af de
								Tiltalte, med et Smiil: »der er aldrig saa lidet et Dyr, der jo
								fægter for sit Liv - ilde gik det og vel var det.« Herskabet loe.
								»See til« sagde den gamle Herre, idet de gik bort, »at Du ikke
								kommer ind imellem Takkerne af den Hjort, Du der rider paa!« Da loe
								de atter ret hjerteligt, og jeg <pb n="68" xml:id="s68" facs="adl/blich/blich3/blic3068"/> kunde af og til høre Ansbjergmandens
								Skoggren, der klang huult som en Rørdrummes, langt inde i Skoven.
								Hvad skulde det betyde? sagde jeg til min Kjereste, og hvem ere
								disse to gamle Mænd? Den Ene - svarede hun - ham i den grønne Frak,
								med den graa Hat, det er Skytten. Den Anden i de brune Klæder, er
								Mads Skovfoged, der boer her tæt ved, og som den unge Herre har ført
								med sig. Den Snak om Hjorten skal jeg udtyde Dig. Medens hun gjorde
								dette, og tillige fortalte mig den hele Historie om de Unges
								hemmelige Forlovelsesmaal, faldt mine Øjne paa et Par Folk, der
								ganske alene fik sig en Svingom, medens alle de Andre stode og
								gabede paa dem. Hvem er det? spurgte jeg, de see mig lidt aparte ud,
								især den unge Karl i de lange gule Skindbuxer, i denne blaa Trøje
								med de mange Knapper og med den sære Hue paa Hovedet. - Det er ingen
								Ungkarl, svarede hun; men en gift Mand, og det er hans Kone, som han
								dandser med - Det er en snurrig Dands! - raabte jeg - han tramper
								saa stærkt i Jorden, og spanker omkring hende saa prynsk som nogen
								Pommerkok; det er ingen rigtig polsk Dands. - Det skal ogsaa være
								ungersk, - svarede hun - for han er derudefra Tyrkiet, og fulgt med
								den unge Herre herind fra Krigen. Han er Skriver, og han er Gartner,
								og han er Potte og Pande paa Gaarden. Hans Kone har tjent Fruen i
								mange Aar for Kammerpige, og Man vil sige, at det var hende, som
								hjalp hende bort, dengang hun rømte fra Forældrene.«</p>
               <p xml:id="idm140515388907040">Og saa er da Historien reent ude. Flere Menneskealdre ligge mellem
								den og os. Der er ringet og sunget over adskillige Slægter, siden de
								omskrevne Personer gik til Hvile. Baade den gamle og den unge Herre
								ere forlængst glemte der i Egnen, og sorte Mads veed nu Ingen mere
								af at sige. Gaarden har ofte skiftet Ejermænd; Godset er frasolgt og
								adsplittet. Kun om Røverstuen har et mørkt og forvirret Sagn holdt
								sig vedlige. I den store Hede, en Halvmiilsvej Vesten for Karup Aae,
								ligge nogle Lynghøje, som endnu bære og stedse ville bære hiint
								skumle Navn; men Ingen tænker paa, at der engang har været et
								Fristed for øm og trofast Kjerlighed.</p>
            </div>
         </div>
      </body>
   </text>
</TEI>