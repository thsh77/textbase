<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Brudstykker af en landsbydegns dagbog (dk)</title>
            <author>Blicher, Steen Steensen</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140515389532672">
                     <name xml:id="idm140515389532416">
                        <surname xml:id="idm140515389532288">Blicher</surname>, <forename xml:id="idm140515389531824">Steen Steensen</forename>
                     </name>
                  </author>
                  <title xml:id="idm140515389531536">Noveller</title>
                  <pubPlace xml:id="idm140515389531248">[København]</pubPlace>
                  <pubPlace xml:id="idm140515389530784">[Valby]</pubPlace>
                  <publisher xml:id="idm140515389530320">Det Danske Sprog- og Litteraturselskab</publisher>
                  <publisher xml:id="idm140515389530016">Borgen</publisher>
                  <date xml:id="idm140515389529680">1991</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid54595" decls="#biblid54595">
            <head xml:id="idm140515389461264">Brudstykker af<lb xml:id="idm140515389460976"/> en Landsbydegns Dagbog</head>
            <div xml:id="idm140515389460560">
               <opener xml:id="idm140515389460304">Føulum, <date xml:id="idm140515389460016">den 1ste Januar 1708</date>.</opener>
               <p xml:id="idm140515389459472">Gud skjenke os Alle et glædeligt Nytaar! og bevare vor gode Hr.
								Søren! han slukkede Lyset iaftes, og Moder siger, han lever ikke til
								næste Nytaar; men det har vel intet at betyde. - Det var ellers en
								fornøielig Aften: da Hr. Søren tog sin Hue af efter Maaltidet og
								sagde, som han pleier: »<hi rend="italics" xml:id="idm140515389458544">agamus gratias</hi>!«
								pegte han paa mig istedet for Jens. Det var første Gang jeg læste
								vor latinske Bordbøn; idag et Aar læste Jens; men jeg gjorde store
								Øine, for da forstod jeg ikke et Ord, og nu kan jeg det halve af
								Cornelius. Det bæres mig for, at jeg skal blive Præst i Føulum; ak,
								hvor vil mine kjære Forældre glæde sig, om de leve den Dag! Og saa
								Præstens Jens kunde blive Biskop i Viborg - som hans Fader siger -
								nu hvem kan vide det? Gud raader for Alting; hans Villie skee! <hi rend="italics" xml:id="idm140515389457232">amen in nomine Jesu</hi>!</p>
            </div>
            <div xml:id="idm140515389456288">
               <opener xml:id="idm140515389456032">Føulum, <date xml:id="idm140515389455744">den 3die September 1708</date>.</opener>
               <p xml:id="idm140515389455200">Igaar har jeg ved Guds Naade fyldt mit femtende Aar. Nu kan Jens ikke
								gjøre mig stort i Latinen. Hjemme er jeg flittigere end han: jeg
								læser, mens han løber i Marken med Peer Skytte. Paa den Maade bliver
								han vel ikke Bisp. Den stakkels Hr. Søren! han seer det nok;
								Taarerne staae ham i Øinene, naar han sommetider siger til ham: »<hi rend="italics" xml:id="idm140515389454192">mi fili! mi fili! otium est pulvinar
								diaboli</hi>!« - Til Nytaar begynde vi paa græsk, Hr. Søren har
								givet mig et græsk Testamente: »Er det ikke nogle underlige
								Kragetæer? det er som en Slibesteen endnu for Dine Øine,« sagde han
								venlig til mig og kneb mig i Øret, som han altid gjør, naar han er
								fornøiet. Men Hillemænd! hvor vil han see, naar han hører, at jeg
								allerede kan læse rask indenad!</p>
            </div>
            <div xml:id="idm140515389452592">
               <opener xml:id="idm140515389452336">Föulum die st. Martini.</opener>
               <p xml:id="idm140515389451888">Det bliver feil med Jens. - Hr. Søren var saa vred paa ham, at han
								talte Dansk til ham hele Dagen. Til mig talte han Latin; jeg hørte
								engang, <pb n="8" xml:id="s8" facs="adl/blich/blich3/blic3008"/> at han sagde som for
								sig selv: »<hi rend="italics" xml:id="idm140515389450096">vellem hunc esse filium meum</hi>!«
								Det var mig han meente. Hvor Jens ogsaa hakkede jammerlig i sin
								Cicero! Jeg veed godt, hvoraf det kom, for iforgaars, da hans Fader
								var til Bryllup i Vinge, var han med Peer Skytte over i Lindum Skov,
								og - Gud bevare os! - en Vildbasse havde revet hans Buxer istykker.
								Han løi for sin Moder og sagde, at den Thiele Tyr havde gjort det;
								men hun gav ham en dygtig Kindhest - <hi rend="italics" xml:id="idm140515389448816">habeat</hi>!</p>
            </div>
            <div xml:id="idm140515389447872">
               <opener xml:id="idm140515389447616">Föulum, Calendis <date xml:id="idm140515389447312">Januar. 1709</date>.</opener>
               <p xml:id="idm140515389446768">
                  <hi rend="italics" xml:id="idm140515389446640">Proh dolor</hi>! Hr. Søren er død! <hi rend="italics" xml:id="idm140515389445888">væ me miserum</hi>! Da vi havde sat os tilbords
								Juleaften, lagde han Skeen fra sig, og saae ret længe vemodigen paa
								Jens -»<hi rend="italics" xml:id="idm140515389444928">fregisti cor meum</hi>« sagde han
								sukkende, og gik ind i Sovekammeret Ak! han reiste sig aldrig mere.
								Jeg har besøgt ham hver Dag siden, og han har givet mig mange gode
								Formaninger og Lærdomme; men nu seer jeg ham aldrig mere. I Torsdags
								saae jeg ham sidste Gang: aldrig skal jeg glemme, hvad han sagde, da
								han havde holdt ret en bevægelig Tale til mig: »Gud! giv min Søn et
								retskaffent Hjerte!« Han foldede sine magre Hænder, og lagde sig
								tilbage paa Puden: »<hi rend="italics" xml:id="idm140515389443216">pater! in manus tuas committo
									spiritum meum</hi>!« Det var hans sidste Ord. Da jeg saae, at
								Madamen tog Forklædet op til Øinene, løb jeg ud ret ilde tilmode.
								Uden for Døren stod Jens og græd: »<hi rend="italics" xml:id="idm140515389442144">seras dat
									poenas turpi poenitentia</hi>« tænkte jeg; men han faldt om min
								Hals og hulkede. Gud forlade ham hans Vildskab! Den har bedrøvet mig
								meest.</p>
            </div>
            <div xml:id="idm140515389441024">
               <opener xml:id="idm140515389440768">Föulum, Pridie iduum <date xml:id="idm140515389440448">Januarii MDCCIX</date>.</opener>
               <p xml:id="idm140515389439904">Igaar gik min kjære Fader til Viborg, at han kunde faae Middagsmad
								til mig, naar jeg skal i Skolen. Hvor længes jeg efter den Tid! Jeg
								læser vel hele Dagen, men den er saa stakket nu, og Moder siger: at
								det ei slaaer til at læse ved Lys.- Jeg kan ikke komme tilrette med
								det Brev til <hi rend="italics" xml:id="idm140515389438992">Tuticanus - nei, da var det
									anderledes, mens den gode Hr. Søren levede! eheu! mortuus
								est</hi>!</p>
               <p xml:id="idm140515389437984">Det er en forskrækkelig Vinter! Himmel og Jord staae i eet; der
								ligger en Sneedrive lige ud med Mønningen af vor Lade. Sidste Nat
								skjød Jens to Harer i vor Kaalhave - han har snart glemt sin
								stakkels Fader. Men faaer Peer Skytte det at vide, saa seer det galt
								ud.</p>
               <pb n="9" xml:id="s9" facs="adl/blich/blich3/blic3009"/>
            </div>
            <div xml:id="idm140515389435760">
               <opener xml:id="idm140515389435504">Föulum, Idibus <date xml:id="idm140515389435200">Januarii MDCCIX</date>.</opener>
               <p xml:id="idm140515389434656">Fader er ikke kommen hjem endnu, og Veiret er lige slemt - bare han
								ikke gaaer vild. Der gaaer Jens oppe paa Laden med sin Bøsse og
								nogle Fugle i Haanden - han kommer herind. -</p>
               <p xml:id="idm140515389433872">- Det var Agerhøns, han havde skudt paa Mads Madsens Mødding. Han
								vilde havt Moder til at stege dem, men hun torde ikke, for det kunde
								komme for Herskabet.</p>
            </div>
            <div xml:id="idm140515389432992">
               <opener xml:id="idm140515389432736">Föulum, <date xml:id="idm140515389432448">XVIII Calend.Febr</date>.</opener>
               <p xml:id="idm140515389431904">Ak! ak! ak! min kjære Fader er frossen ihjel! Manden i Kokholm har
								fundet ham i en Sneedrive, og kom kjørende med ham - jeg er saa
								forgrædt, at jeg ikke kan see ud af mine Øine - Moder med - Gud
								hjelpe os Begge!</p>
            </div>
            <div xml:id="idm140515389430896">
               <opener xml:id="idm140515389430640">Føulum, <date xml:id="idm140515389430352">den 18de Februar</date>.</opener>
               <p xml:id="idm140515389429808">Det var nær, jeg ikke havde kjendt Jens igjen: En grøn Kjole havde
								han faaet paa, og en grøn Fjer i Hatten. »Kan Du see, sagde han: nu
								er jeg en Jæger! hvad er Du? en Skolepebling, en Latiner!« - »Ja Gud
								hjelpe os! svarte jeg: med Latinen er det forbi! Jeg kan blive Præst
								der, hvor Du er Bisp! Min Moder skal ikke sulte ihjel, mens jeg
								synger for Dørre i Viborg: jeg maa blive hjemme, og tjene Brødet til
								hende. - Ak Jens! havde Din Fader levet.« - »Lad os ikke tale derom!
								sagde han: Jeg havde saa aldrig i mine Dage lært Latin - Fanden med
								det dumme Tøi! Nei see Du kunde komme paa Gaarden! der ere gode Dage
								og en herlig Levemaade!« - »Hvorledes skulde jeg det?« svarte jeg. -
								»Da vil vi prøve det!« raabte han, og løb sin Vei. Han har dog et
								godt Gemyt, den Jens; men vild og gal er han. For sex Uger siden
								begravede de hans salig Fader, og for tre Uger siden fulgte hans
								Moder efter: men nu er det, som det aldrig var ham. Han kan græde
								den ene Time, og lee den anden.</p>
            </div>
            <div xml:id="idm140515389429296">
               <opener xml:id="idm140515389429040">Thiele, <date xml:id="idm140515389588928">den 1ste Mai 1709</date>.</opener>
               <p xml:id="idm140515389588384">Saa er jeg da nu Tjener hos det naadige Herskab! Farvel Præstekald!
								Farvel Latin! O mine kjære Bøger! <hi rend="italics" xml:id="idm140515389587888">valete
									plurimum! vendidi libertatem </hi>for 12 Sletdaler. De 8 skal
								min stakkels Moder have, og naadig Herren har desforuden lovet hende
								Udviisning: saa hun skal hverken sulte eller fryse. Jens har rigtig
								skaffet mig denne Tjeneste. Han har <pb n="10" xml:id="s10" facs="adl/blich/blich3/blic3010"/> meget at sige her paa Gaarden; det er en
								Pokkers Jens, eller snarere en Pigernes Jens! Huusholdersken stak et
								stort Stykke Kage til ham; Meiersken smidskede saa venlig ad ham;
								Fruerpigen ligesaa - ja selv een af de naadige Frøkener nikkede
								mildt, da hun gik ham forbi. Det lader til, at han bliver Skytte i
								Peers Sted Det <hi rend="italics" xml:id="idm140515389585072">værste </hi>er, at han har vænt
								sig til at bande værre end nogen Matros.</p>
            </div>
            <div xml:id="idm140515389583968">
               <opener xml:id="idm140515389583712">Thiele, <date xml:id="idm140515389583424">den 12te Mai 1709</date>.</opener>
               <p xml:id="idm140515389582880">Det gaaer mig ret godt, Gud være lovet! Vi ere sex Tjenere om Herren,
								Fruen, Junkeren og to Frøkener. Jeg har Tid nok at læse, og jeg
								forsømmer heller ikke mine kjære Bøger. Vel har jeg ingen Nytte af
								dem, men jeg kan alligevel ikke lade det være. Igaar bleve salig Hr.
								Sørens Bøger solgte: jeg kjøbte for to Daler; jeg fik saa mange, jeg
								kunde bære. Deriblandt en stor Hob af Ovidius; een har til Titel:
									»<hi rend="italics" xml:id="idm140515389411712">ars amoris</hi>« en anden: »<hi rend="italics" xml:id="idm140515389411088">remedium amoris</hi>«: dem skal jeg først læse,
								for jeg gad dog vide, hvad de handler om. Engang havde jeg faaet fat
								paa dem i Hr. Sørens Studerekammer, men saa kom han og snappede dem
								fra mig, og sagde: »<hi rend="italics" xml:id="idm140515389410240">abstine manus</hi>! Fingrene
								af Fittefadet! det er ikke for Dig!«</p>
            </div>
            <div xml:id="idm140515389409232">
               <opener xml:id="idm140515389408976">Thiele, <date xml:id="idm140515389408720">den 3die Juni 1709</date>.</opener>
               <p xml:id="idm140515389408208">Hvem der bare forstod Fransk! Herskabet snakker intet andet, naar de
								spise, og jeg forstaaer ikke et Ord. Idag talte de om mig, for de
								saae tit hen paa mig. Engang havde jeg nær tabt Tallerkenen; jeg
								stod bagved Frøken Sophies Stol, hun vendte sig om og saae mig lige
								op i Ansigtet - det er en deilig Frøken, den Frøken Sophie! jeg har
								en stor Glæde af at see paa hende.</p>
            </div>
            <div xml:id="idm140515389406848">
               <opener xml:id="idm140515389406592">Thiele, <date xml:id="idm140515389406336">den 13de Sept. 1709</date>.</opener>
               <p xml:id="idm140515389405824">Igaar var her ret en urolig Dag. De vare her fra Viskum, og her var
								stor Jagt Jeg var ogsaa med, og havde faaet en af naadig Herrens
								Bøsser. I Førstningen gik det godt nok, men saa kom der en Ulv forbi
								mig. Jeg havde nær tabt Bøssen af Forskrækkelse, og glemte reent at
								skyde. Jens stod ved Siden af mig, og skjød Ulven. »Du er et Høved!
								sagde han: men jeg skal ikke røbe Dig.« Strax efter kom naadig
								Herren forbi mig. »Du est et Fjog, Martæng! raabte han: Du tager
								Stikkepenge.« - »Jeg beder allerunderdanigst om Forladelse! svarte
								jeg: jeg er gandske uskyldig, men jeg har vist havt onde Fortalere
								hos naadig <pb n="11" xml:id="s11" facs="adl/blich/blich3/blic3011"/> Herren. Jeg skal
								med Guds Hjelp tjene Dem ærlig og tro!« Da loe han allernaadigst og
								sagde: »Du est et stort Fjog!« Men dermed var det ikke forbi. Da
								Herskabet kom tilbords, begyndte de igjen om Ulven, og spurgte mig:
								hvormeget han gav mig? og saadant mere. Jeg veed ikke ret, hvad de
								meente; men det kunde jeg begribe, at de gjorde Nar ad mig baade paa
								Fransk og Dansk. Om det saa var Frøken Sophie, saa loe hun mig lige
								op i Øinene - det gjorde mig meest ondt. Mon jeg ikke skulle kunne
								lære dette Snøvlemaal? Det kan vel ikke være tungere end Latin!</p>
            </div>
            <div xml:id="idm140515389402640">
               <opener xml:id="idm140515389402384">Thiele, <date xml:id="idm140515389402096">den 2den October 1709</date>.</opener>
               <p xml:id="idm140515389401552">Det er ikke umuligt - det seer jeg nok. Fransk er slet ikke andet end
								galt Latin. Imellem en Kasse med gamle Bøger, som jeg kjøbte, var
								ogsaa en Metamorphoses paa Fransk - det traf sig ypperligt! Det
								Latinske forstod jeg i Forveien. Men een Ting er forunderlig: naar
								jeg hører dem deroppe snakke, tykkes mig ikke, der er et fransk Ord
								imellem - det er ikke om Ovidius, de discourerer.</p>
               <p xml:id="idm140515389400320">Jeg kommer ogsaa til at lægge mig efter at skyde. Naadig Herren vil
								endelig have mig med paa Jagten, men der kan jeg aldrig gjøre ham
								det tilpas: enten skjænder han eller ogsaa leer han - sommetider
								begge Dele paa eengang: »jeg bærer Bøssen galt jeg lader den galt
								jeg sigter galt og jeg skyder galt.« Jeg maa have Jens til at
								undervise mig. »See til Jens! siger naadig Herren: Det er en Jæger!
								Du gaaer med Bøssen, som om det var en Høelee, Du havde paa Nakken,
								og naar Du sigter, seer det ud, som Du skulde falde bagover.« Frøken
								Sophie leer ogsaa ad mig - det klæder hende alligevel smukt - hun
								har nogle deilige Tænder.</p>
            </div>
            <div xml:id="idm140515389398320">
               <opener xml:id="idm140515389398064">Thiele, <date xml:id="idm140515389397776">den 7de November 1709</date>.</opener>
               <p xml:id="idm140515389397232">Igaar skjød jeg en Ræv; naadig Herren kaldte mig en brav Garsong, og
								forærede mig et indlagt Krudthorn. Jenses Underviisning har frugtet
								godt. Det er morsomt nok med det Skytterie. - Med Fransken gaar det
								nu bedre: jeg begynder at komme efter Udtalen. Forleden lyttede jeg
								ved Døren, da Mamesellen læste med Frøkenerne. Da de vare færdige,
								og gik op, listede jeg mig til at see, hvad for en Bog, de vel
								brugte. Hillemænd! Hvor blev jeg forundret! Det var just en, som jeg
								ogsaa har, og som kaldes: »<hi rend="italics" xml:id="idm140515389396336">L'école du
								Monde</hi>.« Nu staaer jeg hver Dag med min Bog i Haanden udenfor og
								hører til - det gaaer meget <pb n="12" xml:id="s12" facs="adl/blich/blich3/blic3012"/> godt an. Det franske Sprog er dog smukkere,
								end jeg tænkte; det lader Frøken Sophie nu saa nydeligt, naar hun
								taler det.</p>
            </div>
            <div xml:id="idm140515389393760">
               <opener xml:id="idm140515389393504">Thiele, <date xml:id="idm140515389393216">den 13de December 1709</date>.</opener>
               <p xml:id="idm140515389392672">Igaar frelste Gud min naadige Herre ved min ringe Haand. Vi havde
								Klapjagt i Lindum Skov. Da vi fik Graakjær for, kommer der en
								Vildbasse frem og lige ind mod naadig Herren. Han skjød, og traf ham
								rigtig nok, men det forslog ikke, og Vildbassen søger ham. Naadig
								Herren var ikke bange: han trækker sin Hirschfænger, og vil jage den
								i Bringen paa Svinet, men den gaaer midt over. Nu var gode Raad dyre
								- det skete ogsaa altsammen i en Haandevending, saa ingen kunde
								komme til Hjelp. Just i det Øieblik, som jeg vil derhen, seer jeg
								naadig Herren paa Ryggen af Vildbassen, og den afsted med ham.
								»Skyd!« raaber han til Ridefogden - som var hans Sidemand paa
								Venstre - men han torde ikke. »Skyd i Djævels Skind og Been!« raaber
								han til Jens, idet han farer ham forbi; Jenses Bøsse klikkede. Nu
								vendte Bassen sig og lige hen forbi mig. »Skyd Morten, ellers rider
								Bassen med mig til H ......!«skreg han. I Guds Navn! tænkte jeg,
								holdt ham paa Bagparten, og traf saa heldigt, at jeg knuste begge
								Baglaarene paa Dyret. Glad blev jeg, og glade bleve vi allesammen,
								men meest Naadigherren. »Det var et Mesterskud, sagde han: og behold
								Du nu Bøssen, som Du brugte saa vel! Og hør! sagde han til
								Ridefogden: I Ærtekjelling! stempl mig den største Bøg i Skoven til
								hans gamle Moder! Jens kan gaae hjem, og sætte en bedre Steen for
								hans Bøsse!« Da vi saa kom hjem om Aftenen, blev der en Spørgen og
								en Fortællen. Naadigherren klappede mig paa Skuldren, og Frøken
								Sophie smiilte saa venlig til mig, at mit Hjerte sad i min Hals.</p>
            </div>
            <div xml:id="idm140515389392160">
               <opener xml:id="idm140515389391904">Thiele, <date xml:id="idm140515389426640">den 11te Januar 1710</date>.</opener>
               <p xml:id="idm140515389426096">Et plaisant Veir! Solen staaer op saa rød, som en brændende Glød! det
								seer ret curieux ud, naar den saadan skinner igjennem de hvide
								Træer; og alle Træerne see ud, som de vare puddrede, og Grenene
								hænge rundt omkring ned til Jorden. Det gamle Grand Richard faaer
								Skam, et Par Grene ere allerede knækkede. Accurat saadant et Veir
								var det idag otte Dage, da vi kjørte i Kane til Fussingøe, og jeg
								stod bag paa Frøken Sophies. Hun vilde selv kjøre; men da et
								Qvarteerstid var gaaen, begyndte hun at fryse om de smaae Fingre:
									»<hi rend="italics" xml:id="idm140515389425152">J'ai froid</hi>« sagde hun for sig selv.
								»Skal jeg da kjøre, naadig Frøken?« sagde jeg. - <pb n="13" xml:id="s13" facs="adl/blich/blich3/blic3013"/> »<hi rend="italics" xml:id="idm140515389423216">Comment</hi>! sagde
								hun: Forstaaer Du Fransk?« - »<hi rend="italics" xml:id="idm140515389422416">un peu
								mademoiselle</hi>!« svarte jeg. Da vendte hun sig om, og saae mig
								stivt i Øinene. Jeg tog en Tømmestreng i hver Haand, og havde begge
								mine Arme omkring hende. Jeg holdt dem vidt ud, for ei at komme
								hende for nær; men hvergang Kanen gav et Slæng, og jeg rørte ved
								hende, var det ligesom jeg havde rørt ved en varm Kakkelovn. Det kom
								mig for, at jeg fløi i Luften med hende, og inden jeg vidste det,
								var vi ved Fussingøe. Dersom hun ikke havde raabt: »<hi rend="italics" xml:id="idm140515389421136">tenez Martin! arrestez vous</hi>!« havde jeg
								kjørt forbi lige til Randers eller til Verdens Ende. Mon hun ikke
								vil ud at kjøre idag igjen? Men der kommer Jens med naadig Herrens
								Bøsse, som han har gjort reen - saa skal vi paa Jagt.</p>
            </div>
            <div xml:id="idm140515389419760">
               <opener xml:id="idm140515389419504">Thiele, <date xml:id="idm140515389419216">den 13de Februar 1710</date>.</opener>
               <p xml:id="idm140515389418672">Jeg er ikke rigtig frisk. Det er ligesom der laae en tung Steen paa
								mit Bryst. Maden gaaer fra mig, og om Natten kan jeg ikke sove.
								Sidste Nat havde jeg en forunderlig Drøm: det bares mig for, at jeg
								stod bag paa Frøken Sophies Kane, men med et sad jeg inden i Kanen,
								og hun paa mit Skjød. Jeg havde min høire Arm om hendes Liv, og hun
								sin venstre om min Hals. Hun bukkede sig og kyste mig; men idet
								samme vaagnede jeg. Ak! jeg vilde saa gjerne have blevet ved at
								drømme! - Det var en rar Bog, den hun laante mig; jeg diverterer mig
								med den hver Aften - hvem der engang kunde blive saa lykkelig, som
								den tartariske Prinds! - Jo mere Fransk jeg læser, jo bedre synes
								jeg om det; jeg er nærved at glemme mit Latin derover.</p>
            </div>
            <div xml:id="idm140515389417168">
               <opener xml:id="idm140515389416912">Thiele, <date xml:id="idm140515389416624">den 13de Marts 1710</date>.</opener>
               <p xml:id="idm140515389416080">Igaar, da vi kom hjem fra Sneppejagt, sagde naadig Herren til mig:
								»Og jeg hører, at Du forstaaer Fransk?« - »Lidt, naadig Herre!«
								svarte jeg. - »Saa kan Du ikke heller varte op ved Bordet; vi kan jo
								ikke lukke Munden op for Dig.« - »Ak! raabte jeg: naadig Herren vil
								dog ikke forskyde mig?« - »<hi rend="italics" xml:id="idm140515389415136">Point de tout</hi>,
								svarte han: Du skal fra nu af være min <hi rend="italics" xml:id="idm140515389414336">Valet de
									chambre</hi>! Og naar Junker Kresten reiser til Paris, saa
								følger Du med - hvad synes Du derom?« Jeg blev saa bevæget, at jeg
								ikke kunne sige et Ord, men kyste hans Haand. Alligevel jeg nu
								glæder mig saare meget, saa tykkes mig dog, at jeg nødig ville
								herfra, og jeg troer virkelig, at mit Helbred er blevet slettere
								siden.</p>
               <pb n="14" xml:id="s14" facs="adl/blich/blich3/blic3014"/>
            </div>
            <div xml:id="idm140515389357744">
               <opener xml:id="idm140515389357488">Thiele, <date xml:id="idm140515389357200">den 1ste Mai 1710</date>.</opener>
               <p xml:id="idm140515389356656">Ak, jeg elendige Menneske! nu veed jeg, hvad det er, jeg feiler;
								Ovidius har sagt mig det, han har gandske accurat beskrevet mig min
								Sygdom. Dersom jeg ikke tager feil, saa hedder den <hi rend="italics" xml:id="idm140515389356176">Amor</hi>, paa Dansk: <hi rend="italics" xml:id="idm140515389355456">Kjærlighed </hi>eller <hi rend="italics" xml:id="idm140515389354720">Elskov</hi>, og den
								jeg er charmeret udi, maa uden al Tvivl være Frøken Sophie. Ak, jeg
								arme Daare! Hvad skal dette blive til? Jeg maa prøve hans <hi rend="italics" xml:id="idm140515389353712">remedia amoris</hi>!</p>
               <p xml:id="idm140515389352896">- Nu nyssen saae jeg hende staae i Gangen, og tale meget venlig med
								Jens; - det skar mig som en Kniv i mit Hjerte. Det kom mig for, som
								jeg skulde skyde ham for Panden, men saa hoppede hun mig forbi med
								et Smiil; - jeg var tilmode, som naar jeg er paa Klapjagt, og et
								Stykke Vildt kommer mig paa Skud: mit Hjerte klapper mod mine
								Ribbeen, jeg kan knap faae min Aande, og mine Øine ere ligesom
								groede fast til Dyret - <hi rend="italics" xml:id="idm140515389351696">ah malheureux queje
								suis</hi>!</p>
            </div>
            <div xml:id="idm140515389350736">
               <opener xml:id="idm140515389350480">Thiele, <date xml:id="idm140515389350192">den 17de Juni 1710</date>.</opener>
               <p xml:id="idm140515389349648">Hvor dog Gaarden nu tykkes mig øde og keedsommelig. Det naadige
								Herskab er borte, og kommer først hjem om otte Dage. Hvordan skal
								jeg faae Ende paa dem? Jeg har ikke Lyst til nogen Ting. Min Bøsse
								hænger fuld af Støv og Rust, og jeg gider ikke gjort den reen. Jeg
								kan ikke begribe, hvordan Jens og de Andre kan være saa glade og
								lystige; de prate og skoggre, saa det giver Echo i Ladegaarden - jeg
								sukker som en Rørdrum. Ak, Frøken Sophie! Gid Du var en Bondepige,
								eller jeg en Prinds!</p>
            </div>
            <div xml:id="idm140515389348464">
               <opener xml:id="idm140515389348208">Thiele, <date xml:id="idm140515389347920">den 28de Juni 1710</date>.</opener>
               <p xml:id="idm140515389347376">Nu er Gaarden for mine Øine, ligesom der nylig var kalket og pyntet.
								Træerne i Haven har faaet en deilig lysegrøn Couleur, og alle Folk
								see saa milde ud.- Frøken Sophie er kommen hjem igien: hun kom indad
								Porten som Solen gjennem en Sky; men alligevel skjælvede jeg som et
								Espeløv. Det er baade Godt og Ondt, at være forlibt.</p>
            </div>
            <div xml:id="idm140515389346208">
               <opener xml:id="idm140515389345952">Thiele, <date xml:id="idm140515389345664">den 4de October 1710</date>.</opener>
               <p xml:id="idm140515389345120">En magnifiqve Jagt, vi havde idag! Hvidding Krat var indstillet med
								over 300 Klappere; for de var her baade fra Viskum og Fussingøe med
								alle deres Støvere. I Dagbrækningen vare vi fra Thiele der allerede.
								Det var gandske stille i Luften, og en tyk Taage bedækkede hele
								Egnen; kun Toppene af Bavnhøiene kunde man see oven over den. <pb n="15" xml:id="s15" facs="adl/blich/blich3/blic3015"/> Langt borte kunde vi høre
								de buldrende Fodtrin af Klapperne og enkelte Hundeglam. »Nu kommer
								de fra Viskum, sagde naadig Herren: jeg kan høre Chasseurs Hals.« -
								»Da kommer de ogsaa fra Fussingøe, sagde Jens: det er Perdrix, som
								gjøer.« Endnu kunde vi ingen Ting see for Taage, men alt som de kom
								nærmere, hørte vi Vognenes Rumlen, Hestenes Pusten, Skytternes Snak
								og Latter. Nu kom Solen frem, og Taagen lettede. Da blev det levende
								paa alle Kanter. Skovfogderne begyndte allerede at stille Klapperne
								i Orden, man hørte dem hviske og tysse paa dem der vilde snakke
								høit, og Kjeppene kom sommetider i Bevægelse. Fra Vester og Sønder
								kom Skytterne kjørende, og bagefter Vognene med Hundene: deres Haler
								viklede over Vognfjelene, og imellem stak der et Hoved op, som ogsaa
								strax fik Ørefigen af Jægerdrengene. Nu satte naadig Herren selv af
								langs ned i den lange Dal midt igjennem Krattet. Da han var færdig
								stødte han i sin Pibe, og med det samme begyndte Hornblæserne et
								lystigt Stykke. Hundene bleve koblede af, og det varte ikke længe
								før de slog an, saa een, saa to, saa det hele Kobbel. Harer, Ræve og
								Dyr smuttede frem og tilbage paa de skovbegroede Bakker. Saa gik af
								og til et Skud, og Knaldene gav Echo langs ned gjennem Dalen.
								Klapperne kunde vi ikke see, men vel høre deres Hujen og Skrigen,
								naar et Dyr eller en Hare vilde bryde igjennem. Jeg forsvarte min
								Plads, og skjød to Ræve og en Buk inden Frokosten. Mens den varede
								blev Hundene kaldte sammen og koblede op, og Hornblæserne spilte, og
								da det var forbi, gik det atter løs. See! da holdt to Vogne oppe for
								Enden af Dalen med alle de naadige Fruer og Frøkener, og imellem dem
								Frøken Sophie. Dette frelste en Ræv; mens jeg saae derop, smuttede
								han mig forbi. Et Par Timer før Aften var Krattet renset for Vildt,
								og Jagten havde Ende. Vi fik vist henved 30 Stykker, og Junker
								Kresten, som havde skudt de fleste Ræve, blev beæret med et Stykke
								paa Valdhorn.</p>
            </div>
            <div xml:id="idm140515389338256">
               <opener xml:id="idm140515389338000">Thiele, <date xml:id="idm140515389337712">den 17de December 1710</date>.</opener>
               <p xml:id="idm140515389337168">Igaar fulgte jeg min kjære Moder til hendes Hvilested. Den nye Præst
								- Gud lønne ham for det! - hædrede hendes Henfart med en Liigpræken,
								som varede i syv Qvarteer. Hun var mig en god og kjærlig Moder -
								Herren give hende en salig Opstandelse!
								&#134;&#134;&#134;</p>
               <pb n="16" xml:id="s16" facs="adl/blich/blich3/blic3016"/>
            </div>
            <div xml:id="idm140515389334960">
               <opener xml:id="idm140515389334704">Thiele, <date xml:id="idm140515389334416">den 23de Januar 1711</date>.</opener>
               <p xml:id="idm140515389333872">En jammerlig Vinter! endnu intet Kaneføre! Derefter har jeg ventet
								lige siden Mortensdag, men forgjeves. Regn og Blæst, sydlige Vinde
								og trist Veir. Ifjor ved denne Tid var det vi kjørte til Fussingøe;
								naar jeg tænker paa den Aften! Maanen skinnede saa blank som en
								Sølvtallerken paa den blaa Himmel, og kastede vore Skygger ved Siden
								af Veien paa den hvide Snee. Jeg hældede mig imellem saaledes, at
								min Skygge trak ind i Frøken Sophies: da kom det mig for, som vi to
								vare eet. En kold Vind havde vi lige imod, den blæste hendes søde
								Aande tilbage - jeg slugte den som Viin - ak, jeg Daare! jeg
								forliebte Daare! hvortil nytte mig alle disse Considerationer? Paa
								Søndag reiser jeg til Kjøbenhavn med Junker Kresten, og der skal vi
								blive hele Sommeren. Jeg tænker, jeg er død inden Maidag. - <hi rend="italics" xml:id="idm140515389331728">Ah Mademoiselle Sophie adieu! un éternel
								adieu</hi>!</p>
            </div>
            <div xml:id="idm140515389330688">
               <opener xml:id="idm140515389330432">Paa Havet imellem Samsøe og Sjelland<lb xml:id="idm140515389330080"/>
                  <date xml:id="idm140515389329824">den 3die Febr. 1711</date>.</opener>
               <p xml:id="idm140515389329280">Solen gaaer ned bag mit kjære Jylland; dens Gjenskin lægger sig langs
								hen over det rolige Hav som en uendelig Ildvei. Jeg tykkes den
								hilser mig fra mit Hjem - ak, det er langt borte, og jeg kommer
								længere og længere derfra Hvad monstroe de nu bestille paa Thiele?
								Det ringer for mit høire Øre - - mon det er Frøken Sophie, der nu
								taler om mig? ak nei! jeg er jo kuns en fattig Tjener, hvi skulde
								hun tænke paa mig? ligesaa lidt, som Skipperen, der traver frem og
								tilbage paa Dækket med sammenlagte Arme - han kigger saa tit henimod
								Norden - hvad mon der er at see? En Svensker, siger han; Gud hjelpe
								os naadelig og vel!</p>
            </div>
            <div xml:id="idm140515389327296">
               <opener xml:id="idm140515389327040">Kallundborg, <date xml:id="idm140515389326752">den 4de Febr. 1711</date>.</opener>
               <p xml:id="idm140515389326208">Nu veedjeg, hvad Krig er - jeg har været i Bataille, og - den Herre
								Zebaoth være priset! - vi finge Seier. Det var rigtig, som Skipperen
								sagde, en svensk Kaper. Imorges, saasnart det dagedes, saae vi ham
								en halv Miils Vei borte; de sagde, han gjorde Jagt paa os. »Er der
								nogen af Jer Passenerer, sagde Skipperen: der har Mod og Mands
								Hjerte, og Lyst til at baxes med den svenske Gast?« - »Jeg har en
								god Riffel, svarte Junker Kresten: og min Tjener har een; skal vi
								prøve den Jagt engang, Morten?« - »Som Junkeren befaler!« sagde jeg,
								løb ned i Kahyten, ladte vore Rifler, bragte dem samt Krudt og
								Kugler op paa <pb n="17" xml:id="s17" facs="adl/blich/blich3/blic3017"/> Dækket. Der
								var to jydske Soldater kommen op fra Rummet, de havde hver sin
								Bøsse, og Skipperen et spansk Gevær saa langt som han selv,
								Styrmanden og Matroserne bragte Øxer og Haandspager. »Kan vi ikke
								seile fra ham, min kjære Skipper?« spurgte jeg. - »Fanden kan vi,
								svarte han: Du seer jo, han haler ind paa os, alt hvad han kan; Du
								skal snart faae hans Stykker at høre; men er Du bange, saa gaae hjem
								og læg Dig i Din Moders Dragkiste.« Idetsamme væltede Røgen ud fra
								det svenske Skib, og strax derpaa hørte vi et forfærdeligt Rabalder
								og en Susen over vore Hoveder. Det varte ikke længe, saa kom der nok
								et Knald, og nok eet, og den sidste Kugle rev en Splint af vor Mast
								Da blev jeg ret underlig tilmode: mit Hjerte tog til at banke, og
								det suste og bruste for mine Ører. Men da Svensken kom saa nær, at
								vi kunde lange med vore Rifler, og jeg havde gjort det første Skud,
								da var det, som om jeg havde været paa en Klapjagt. Svensken kom
								bestandig nærmere, og vi stod i Skjul bag Kahyten, og fyrede bag ud
								paa ham alt hvad vi kunde. Der faldt flere af hans Folk, især for
								Junkerens og mine Skud »Kan vi skyde en Sneppe, Morten, kan vi vel
								ogsaa ramme en Svensker, naar han staaer stille!« sagde han. »Raske
								Gutter! raabte Skipperen: Seer I den svenske Kapitain, ham der gaaer
								med den store Sabel frem og tilbage? Pil os ham ud, saa har vi
								Spillet vunden!« Da lagde jeg an paa ham, og trykte til, og som jeg
								tog min Riffel fra Kinden, saae jeg ham slaae Næsen mod Dækket.
								»Hurra!« raabte Skipperen, og alle vi andre med; men Kaperen dreiede
								af og seilede sin Cours. Med det danske Flag paa Toppen fore vi ind
								ad Kallundborgs Fjord nok saa stolte og nok saa glade, thi ikke en
								Mand var saaret, skjøndt Kuglerne fløi over og igjennem Skibet.
								Hovmesteren Monsjeur Hartman var den eneste, som fik sit Blod at
								see, og det paa en pudsig Façon: Han laae i Skipperens Køje og røgte
								sin Pibe, da Slaget begyndte. Lidt efter kom jeg ned for at hente
								Lærred til Kuglerne. »Martine! sagde han: <hi rend="italics" xml:id="idm140515389319136">qvid
									hoc sibi vult</hi>?« men før jeg fik svart, foer en Kugle
								gjennem Kahytvinduet, tog Piben med sig - som han rakte ud af Køjen
								- og Mundbiddet rev Hul paa hans Gane.</p>
               <p xml:id="idm140515389317952">Nu ere vi i Havn og paa tør Land, hvor Hvilen er sød efter saadant et
								Pust!</p>
            </div>
            <div xml:id="idm140515389317248">
               <opener xml:id="idm140515389316992">Kjøbenhavn, <date xml:id="idm140515389316688">den 2den Juni 1711</date>.</opener>
               <p xml:id="idm140515389316144">Mit Hoved er gandske fuldt af alle de rare Ting, jeg her har seet og
								hørt. Jeg kan ikke samle det i mine Tanker, thi det ene forjager det
									<pb n="18" xml:id="s18" facs="adl/blich/blich3/blic3018"/> andet, som Skyerne
								hverandre i Blæst. Men det curiøseste af Alt er dog dette, at jeg er
								nær ved at blive min Forlibelse qvit. Jo længere jeg bliver her, jo
								mindre synes mig, at jeg længes efter Frøken Sophie, og jeg kunde
								næsten troe, at der ere ligesaa smukke Piger i Kjøbenhavn. Skulde
								jeg skrive Noter til <hi rend="italics" xml:id="idm140515389313744">Ovidii remedium amoris</hi>,
								da vilde jeg rekommendere en Tour til Hovedstaden, som et af de
								bedste Midler mod hiin farlige Maladie.</p>
            </div>
            <div xml:id="idm140515389312656">
               <opener xml:id="idm140515389312400">Til Ankers under Kronborg, <date xml:id="idm140515389312096">den 12te Sept. 1711</date>.</opener>
               <p xml:id="idm140515389311552">Ak, du naadige Himmel! Hvad har jeg oplevet! Hvilken Jammer og
								Elendighed har jeg seet med disse mine Øine! Gud har hjemsøgt os for
								vore Synder, og slaget Folket med Bylder. De faldt som Fluer omkring
								mig, men jeg Uværdige blev udfriet fra Dødens Strube. Ak, min kjære
								Junker! Hvad skal jeg sige, naar jeg kommer tilbage foruden ham? Men
								jeg forlod ham ikke, før han udgav sit sidste Suk; jeg vovede mit
								Liv for ham, dog Gud sparede det - hans Navn være lovet! Naar jeg
								tænker paa disse Rædselsdage, er mit Hjerte færdigt at briste. Bange
								og tause sad vi fra Morgen til Aften i vor eensomme Bolig, saae paa
								hverandre og sukkede. Kun sjelden kigede vi ned i de tomme Gader,
								hvor det før vrimlede af Mennesker, kun en og anden <hi rend="italics" xml:id="idm140515389310464">triste figure </hi>skreed hen over Broestenene,
								ligesom en Gjenganger; men indenfor Vinduerne saae man Folk sidde
								som Arrestantere, de fleste ubevægelige, som om de kun havde været
								malede Portraiter. Hørtes saa den hule Rumlen af Pestdragernes
								Vogne, hvor foer de da alle fra Vinduerne, for ikke at see det
								rædselfulde Syn. Jeg saae det kun engang, jeg forlangte det aldrig
								mere. Der kjørte disse sorte Dødsengle med de lange Vogne fulde af
								Liig: de laae slængte paa hverandre som Fæe. Bag ud af Vognen hang
								Hovedet og Armene af et ungt Qvindemenneske; Øinene stirrede fælt ud
								af det sortgule Ansigt, og det lange Hovedhaar feiede Gaden. Da
								rystede det Junkeren første Gang; han vaklede ind i sit Sovekammer,
								og lagde sig paa Dødens Leie; men jeg sukkede i mit Hjerte: »De skal
								lægges i Graven som Faar, Døden skal fortære dem; men Gud skal
								forløse min Sjel af Gravens Vold, thi han haver antaget mig, <hi rend="italics" xml:id="idm140515389307456">Sela</hi>!«</p>
            </div>
            <div xml:id="idm140515389306480">
               <opener xml:id="idm140515389306224">Thiele, <date xml:id="idm140515389305936">den 29de Sept. 1711</date>.</opener>
               <p xml:id="idm140515389305392">Saa er jeg da nu her igjen. Da jeg gik ind ad Porten bankede mit
								Hjerte i mig ongefær som den Dag, vi sloges med Svensken. Og da jeg
									<pb n="19" xml:id="s19" facs="adl/blich/blich3/blic3019"/> traadte ind til det
								naadige Herskab, og saae dem Alle i Sort, da græd jeg som et Barn,
								og de græd med Jeg kunde fast ikke tale for Graad, og før jeg havde
								endt den affreuse Historie, vendte naadig Herren sig bort, og gik
								ind i sit Kammer - Gud trøste dem efter sin Barmhjertighed,
							Amen!</p>
            </div>
            <div xml:id="idm140515389302784">
               <opener xml:id="idm140515389302528">Thiele, <date xml:id="idm140515389302240">den 8de October 1711</date>.</opener>
               <p xml:id="idm140515389301696">Idag var vi førstegang paa Jagt efter min Hjemkomst. Ak! det var ikke
								som i forrige Dage, den gav kun liden Satisfaction. »Morten, sagde
								naadig Herren mange Gange til mig: vi savne Junker Kresten!« og saa
								sukkede han, saa det skar mig i mit Hjerte. Vi kom hjem længe før
								Aften med en fattig Hare.</p>
            </div>
            <div xml:id="idm140515389300544">
               <opener xml:id="idm140515389300288">Thiele, <date xml:id="idm140515389300000">den 2den Novbr. 1711</date>.</opener>
               <p xml:id="idm140515389299456">Det begynder atter at blive levende paa Gaarden; vi vente høifornemme
								Fremmede: Hans Excellence Hr. Gyldenløve med Suite. Han vil blive
								her nogle Uger og divertere sig med Jagten. Igaar talte det naadige
								Herskab herom ved Bordet: »Han er af høikongeligt Blod og en
								fuldkommen Cavalier,« sagde naadig Fruen, og saae med det samme til
								Frøken Sophie. Hun blev rød, saae paa sin Tallerken og smiilte, men
								jeg blev kold som en lis over mit hele Legeme - ak! ak! jeg tænkte,
								at jeg var cureret for min daarlige Inclination, men jeg føler at
								Sygdommen er vendt tilbage med større Force. Jeg sprætter som en
								Agerhøne i Garnet, men det hjelper intet - gid jeg var tusinde Mile
								herfra!</p>
            </div>
            <div xml:id="idm140515389297280">
               <opener xml:id="idm140515389297024">Thiele, <date xml:id="idm140515389296736">den 14de Novbr. 1711</date>.</opener>
               <p xml:id="idm140515389296192">Endelig er hans Excellence arriveret hertil, og det med allerstørste
								Pragt og Herlighed: tvende Løbere med høie sølvbeslagne Huer, kom
								trippende ind i Gaarden en halv Fjerdingvei foran ham. De stilte sig
								med deres lange spraglede Stokke paa begge Sider af den store Dør.
								Naadig Fruen vrikkede ind ad een Dør og ud af en anden; jeg har
								aldrig før seet hende i saadan Agilité. Frøken Sophie stod i
								Storstuen, og kigede snart i Speilet, snart ud af Vinduet. Hun saae
								mig slet ikke, naar jeg gik igjennem Værelset. Endelig kom han selv
								kjørende med sex gule Heste for sin Vogn, en smuk og magnifiqve
								Herre! Han saae baade fornem og naadig ud, alligevel syntes mig, at
								der var noget Modbydeligt hos ham. Han smiilte mig saa vammelsødt og
									<pb n="20" xml:id="s20" facs="adl/blich/blich3/blic3020"/> plirede med sine Øine,
								som om han saae imod Solen. Han bukkede for hver især af Herskabet,
								men det syntes som han kun bukkede for at reise sig høiere i Veiret.
								Da han kom til Frøken Sophie, steg lidt Blod op i hans blege Ansigt,
								og han hvidskede eller læspede en lang fransk Kompliment. Ved Bordet
								vendte han næsten ikke sine Øine fra hende, ikke engang naar han
								talte med Andre. Hun skottede imellem over til ham; men jeg brændte
								min Haand paa Tallerkenerne, saa den idag er fuld af Vabler; gid det
								var det eneste Sted, jeg havde ondt!</p>
            </div>
            <div xml:id="idm140515389292112">
               <opener xml:id="idm140515389291856">Thiele, <date xml:id="idm140515389291568">den 20de Nov. 1711</date>.</opener>
               <p xml:id="idm140515389291024">Jo! det er sikkert nok; der bliver en Mariage af Man behøver allene
								at attendere den naadige Frue. Naar hun seer paa Frøken Sophie,
								lægger hun Hovedet tilbage som en And, naar den har faaet Kroen
								fuld, vender Øinene og lukker dem imellem, som om hun vilde ret
								straxen falde i Søvn, og saa snaddrer hun: »<hi rend="italics" xml:id="idm140515389290064">un
									Cavalier accompli, ma fille! n'est ce pas vrai? et il vous aime,
									c'est trop clair</hi>!« Ja desværre, det er klart nok; og hun
								elsker ham igjen, det er ogsaa klart. Gid hun maatte blive
							lykkelig.</p>
            </div>
            <div xml:id="idm140515389288768">
               <opener xml:id="idm140515389288512">Thiele, <date xml:id="idm140515389288224">den 4de Decbr. 1711</date>.</opener>
               <p xml:id="idm140515389287680">Endnu har hans Excellence ikke profiteret for meget af Jagten: to
								Gange har vi været ude; men hvergang er han bleven keed af det paa
								Halvveien. Der er et Stykke Vildt hjemme paa Gaarden, det drager ham
								til sig som en Magnet. Ak! Gid jeg var blevet i Kjøbenhavn!</p>
            </div>
            <div xml:id="idm140515389286576">
               <opener xml:id="idm140515389286320">Thiele, <date xml:id="idm140515389286032">den 8de December 1711</date>.</opener>
               <p xml:id="idm140515389285488">Idag blev Mariagen declareret, og idag 8 Dage skal Brylluppet staae.
								Hvor skal jeg skjule mig saalænge? jeg holder det aldrig ud; naar
								han lægger sin Arm om hendes Liv, er det som En stak mig i Hjertet
								med en Kniv - -</p>
               <p xml:id="idm140515389284608">Du milde Himmel! Jeg troer, Jens er ligesaadan faren som jeg; da jeg
								sagde ham det om Mariagen, stødte han sin Bøsse saadan imod Jorden,
								at Kolben sprang istykker, og derpaa rendte han med Stumpen ud i
								Heden. Saa er jeg da ikke den eneste Nar i Verden.</p>
            </div>
            <div xml:id="idm140515389283520">
               <opener xml:id="idm140515389283264">Thiele, <date xml:id="idm140515389282976">den 16de December 1711</date>.</opener>
               <p xml:id="idm140515389282432">Frøken Sophie har faaet Børnekopperne. Ak! hvor skjælver jeg for
								hendes Liv! Gid jeg maatte døe istedet for hende; men jeg kan jo
								ikke <pb n="21" xml:id="s21" facs="adl/blich/blich3/blic3021"/> faae denne Sygdom mere
								end eengang. Hendes deilige Ansigt er gandske fuldt af Vabler.</p>
            </div>
            <div xml:id="idm140515389280288">
               <opener xml:id="idm140515389280032">Thiele, <date xml:id="idm140515389279744">den 13de Marts 1712</date>.</opener>
               <p xml:id="idm140515389279200">Saa har jeg atter reist mig fra mit lange Sygeleie. Jeg troede, det
								skulle blevet det sidste, og sukkede af Hjertet til min Gud om
								Forløsning. Men jeg skal vandre endnu en Stund i denne Jammerdal -
								det er hans Villie - den skee! - Det er for mig, som om jeg var
								opstanden fra de Døde, og jeg tykkes at denne tre Maaneders Sygdom
								har varet i tre Aar. Igaar saae jeg hende første Gang siden jeg blev
								lagt ned, og det med en god Contenance; næsten skulde jeg troe, at
								Sygdommen havde taget min daarlige Forlibelse med sig.</p>
               <p xml:id="idm140515389277904">Hun var lidt bleg, og jeg syntes ikke, at hun saae ret fornøiet ud
								Desværre! hun har nok ikke synderlig Grund dertil. Hans Excellence
								er vist en stor Libertiner; jeg saae nu nylig igjennem Sprækken paa
								min Dør, at han tog fat paa Fruens Pige, og det paa en meget
								indecent Maneer. O den stakkels Frøken! Var jeg Hs. Excellence jeg
								skulde tilbede hende som en Engel udaf Himmelen.</p>
            </div>
            <div xml:id="idm140515389276656">
               <opener xml:id="idm140515389276400">Thiele, <date xml:id="idm140515389276112">den 1ste Mai 1712</date>.</opener>
               <p xml:id="idm140515389275568">Hs. Excellence er reist bort, og har ladet sin Kjæreste blive her
								tilbage. Han var nok allerede keed af hende, og - Gud forlade mig
								det! - troer jeg ikke ogsaa hun af ham. Hun længes da ikke efter
								ham; thi hun er ligesaa munter og <hi rend="italics" xml:id="idm140515389274784">vive </hi>som
								før, ja næsten mere; men alligevel af og til ligesom lidt hoffærdig.
								Sommetider taler hun til mig som til en Stodder, og sommetider, som
								om jeg var hendes Ligemand. Jeg troer hartad hun vil have mig til
								Bedste - jeg fattige Stakkel! Jeg er ikke bleven klog endnu, for hun
								kan gjøre mig glad og bedrøvet ligesom hun vil.</p>
            </div>
            <div xml:id="idm140515389273200">
               <opener xml:id="idm140515389272944">Thiele, <date xml:id="idm140515389272656">den 3die Juni 1712</date>.</opener>
               <p xml:id="idm140515389272112">Mit Helbred faaer jeg aldrig mere; min Ungdoms Munterhed er gandske
								borte. Jeg er tung og mat i mit hele Væsen, og ingen ret Lyst har
								jeg til nogen Ting. Jeg gider ikke jage, og jeg gider ei heller
								læse: min Bøsse og min Ovidius ere begge lige støvede. Fransken, som
								tilforn var blevet mig saa plaisant, kan jeg hverken lide at læse
								eller høre - det er et falsk Tungemaal!</p>
               <pb n="22" xml:id="s22" facs="adl/blich/blich3/blic3022"/>
            </div>
            <div xml:id="idm140515389269648">
               <opener xml:id="idm140515389269392">Thiele, <date xml:id="idm140515389269104">den 24de Juni l712</date>.</opener>
               <p xml:id="idm140515389268560">Jeg har byttet Kammer med Jens. Han vilde endelig have mit, for han
								torde ikke ligge ud til Kirkegaarden, den Tosse! Der skal han jo dog
								engang ligge for bestandig. Jeg er vel fornøiet med Byttet, her kan
								jeg fra mit Vindue see mine kjære Forældres Grave - de ere vel
								forvarede - Gud glæde deres Sjele i Himmerige! Hist henne er Hr.
								Sørens Grav, der groe allerede Tidsler paa den - dem maa jeg dog
								rydde bort!</p>
            </div>
            <div xml:id="idm140515389267104">
               <opener xml:id="idm140515389266848">Thiele, <date xml:id="idm140515389266560">den 13de Decbr. 1712</date>.</opener>
               <p xml:id="idm140515389266016">Fruens Pige har bekommet sig en liden Søn. Hun har udlagt en
								Kniplingskræmmer - men hele Gaarden veed nok, hvem den Skyldige er.
								Den unge Frøken har selv railleret dermed. Jeg veed ikke, hvordan
								hun kunde; men hun tager sig Verden let - jeg er ikke af den
							Natur.</p>
            </div>
            <div xml:id="idm140515389264896">
               <opener xml:id="idm140515389264640">Thiele, <date xml:id="idm140515389264352">den 27de Februar 1713</date>.</opener>
               <p xml:id="idm140515389263808">Drømmer jeg, eller er jeg vaagen? Har mine Sandser duperet mig, eller
								var hun virkelig min? jo! hun var min - jeg har favnet hende med
								disse mine Arme, hun har hvilet ved mit Bryst, og bedækket mit
								Ansigt med Kys - med hede Kys - nu vilde jeg gjerne døe, saa
								lykkelig kan jeg aldrig blive meer. Men nei! Hvorlunde er det fat
								med mig? hvad har jeg gjort? ah, jeg veed ikke, hvad jeg skriver -
								jeg frygter, jeg er vanvittig.</p>
            </div>
            <div xml:id="idm140515389262672">
               <opener xml:id="idm140515389262416">Thiele, <date xml:id="idm140515389262128">den 5te Marts 1713</date>.</opener>
               <p xml:id="idm140515389261584">Lad mig kalde tilbage i min Hukommelse disse douce Øieblikke! Lad mig
								ret overtænke, hvor lyksalig jeg var; det er først nu, jeg begynder
								at opvaagne som af en Ruus. - Herren kom hjem fra Jagten, og Jens
								var bleven i Skoven for at kaste Tax ud, som sad fast i en Grav. Jeg
								vidste vel, at han ikke kom hjem før Dag, og saa fik jeg isinde at
								ligge i mit forrige Kammer. Jeg var netop indslumret, da jeg blev
								vækket ved et Kys. Forskrækket reiste jeg mig og vilde raabe: da
								følte jeg en blød Haand paa min Mund, og en Arm om min Hals, og en
								sød hvidskende Stemme - Himmel! det var hendes - hendes, jeg ikke
								tør nævne. Da - da - o, jeg Synder! jeg forstokkede Synder! jeg har
								forraadt min Herre! og jeg kan ikke engang ret af Hjertet fortryde
								det. Hvergang jeg vil gjøre Poenitentse, forhindres jeg af en lønlig
								Fryd, som spotter min Anger. Jeg føler det: jeg længes efter at <pb n="23" xml:id="s23" facs="adl/blich/blich3/blic3023"/> repetere den Misgjerning,
								jeg burde forbande. »Evindelig min!« vare de første Ord, jeg kunde
								fremføre; men da rev hun sig med et let Skrig af mine Arme, og - jeg
								var allene. Døren knirkede, og jeg reiste mig overende i Sengen; jeg
								var i Tvivl om det ikke altsammen var Spøgerie. Ak! hvorfor flygtede
								hun? hvorfor kom hun da selv ukaldet, ufristet? Har hun elsket mig
								som jeg hende, taus, inderlig, brændende?</p>
            </div>
            <div xml:id="idm140515389257232">
               <opener xml:id="idm140515389256976">Thiele, <date xml:id="idm140515389256688">den 6te Marts 1713</date>.</opener>
               <p xml:id="idm140515389256144">O Verden! Verden! hvad er du falsk! Ærlighed er plat forsvunden, Dyd
								og Ære traadt under Fødder! Dog hvorfor vil jeg beklage mig? er jeg
								bedre end han? Er min Synd mindre, fordi jeg troer, at min
								Kjærlighed er større? - Ah, jeg faaer min fortjente Løn, vi ere lige
								gode, den ene forraader den anden. - Ha! du falske Qvinde! Du
								Potiphars Hustru! derfor var det, du skreg og flygtede, da du hørte
								min Røst Det var altsaa gammel Vane - kjendt Vei, da du søgte min
								Seng - nei, Jenses Seng! Gammel Kjærlighed, gammel Synd! mens jeg
								tilbad dig, mens jeg beskuede dig med Ærefrygt som en hellig Engel,
								har du bolet med min Medtjener!</p>
               <p xml:id="idm140515389254256">- - Det var Midnat. Drukken af søde Erindringer vankede jeg om i
								Haven. I en mørk Gang saae jeg noget røre sig - det bares mig for,
								at det maatte være hende. Med hastige Skridt ilede jeg derhen - det
								var hende! ja, det var hende, men hvorledes fandt jeg hende? paa
								Jenses Skjød, med Armene om hans Hals - hurtigen foer de fra
								hinanden, og jeg stod som om jeg skulde synke i Afgrunden. Solen
								fandt mig paa samme Sted; jeg frøs - jeg bævede som et Espeløv. O du
								usle, du falske, du fordærvede Verden!</p>
            </div>
            <div xml:id="idm140515389253056">
               <opener xml:id="idm140515389252800">Thiele, <date xml:id="idm140515389252512">den 9de Marts 1713</date>.</opener>
               <p xml:id="idm140515389251968">Jeg har seet hende første Gang siden hiin syndefulde Nat En hastig
								Rødme foer over hendes Ansigt, hun kastede sine Øine rundt omkring i
								Stuen, for ei at see paa mig. Jeg følte, at jeg blev baade kold og
								varm. I det Øieblik vi vare allene, gik hun mig hastig forbi og
								sagde med halvt tillukkede Øine: »<hi rend="italics" xml:id="idm140515389251056">Silence</hi>!«
								Hun var ude af Døren, inden jeg ret følte Trykket i min Haand.</p>
               <pb n="24" xml:id="s24" facs="adl/blich/blich3/blic3024"/>
            </div>
            <div xml:id="idm140515389248832">
               <opener xml:id="idm140515389248576">Thiele, <date xml:id="idm140515389248288">den 13de April 1713</date>.</opener>
               <p xml:id="idm140515389247744">Alt er opdaget! Herren, Fruen, hele Gaarden veed det, og det er
								Mamsel Lapouce, som har opdaget og røbet dem. Den unge Frøken vilde
								gjerne raillere med hende, men det skrev hun bag Øret. Ingen har
								kundet mærke paa denne listige Qvinde, at hun forstod et Ord Dansk,
								og derfor har de engang uforsigtigen i hendes Nærværelse sagt Noget,
								hvoraf hun fik Vinden. Hun har nu gaaet saa længe paa Sporet, indtil
								hun rigtig har faaet det redet ud, og keget dem i Leiet. Himmel!
								hvilket Oprør her blev! Naadig Herren løb med sin Bøsse omkring som
								en Rasende for at skyde Jens; men Jens var allerede paa sin Hest og
								langt borte. Den unge Frøken blev lukket ind i Hjørnestuen, at
								Herren ikke skulde forgribe sig paa hende. Ak Himmel! Hvad Ende skal
								dette faae? Jeg skjælver hvergang jeg hører hans Stemme. Min
								Samvittighed fordømmer mig, og gjør mig til Cujon. Anger og Frygt
								har saaledes betaget mig, at Kjærlighed og Jalousie var reent
								forjaget af mit Bryst Ak! Gid jeg var femten Mile under Jorden!</p>
            </div>
            <div xml:id="idm140515389244976">
               <opener xml:id="idm140515389244720">Thiele, <date xml:id="idm140515389244432">den 14de April 1713</date>.</opener>
               <p xml:id="idm140515389243888">Jens har været her. Han kom i Nat ind i mit Kammer, for at høre,
								hvorledes her stod til. Han var som et drukken Menneske, græd og
								bandte imellem hinanden. »Røb ikke, at jeg har været her, sagde han
								idet han gik; ellers er Du et dødsens Menneske!« Han skulde vist
								holde Ord; jeg skal nok vogte mig. Men hvad mon han egentlig vil?
								han veed det vel ikke selv.</p>
            </div>
            <div xml:id="idm140515389242736">
               <opener xml:id="idm140515389242480">Thiele, <date xml:id="idm140515389242192">den 17de April 1713</date>.</opener>
               <p xml:id="idm140515389241648">Den unge Frøken er borte! inat er hun echapperet ud af et Vindue.
								Jens har sikkert været her og hentet hende, for En har ved
								Midnatstid mødt to Personer paa een Hest, men formedelst Mørket
								kunde han ikke see, om de Begge vare Mandspersoner. Det var paa
								Viborgveien, og vi har været ude hver Mand hele Dagen for at lede.
								Vi ere komne tilbage uden at finde dem. Jeg fik Nys om, at de vare
								komne over Skiern Broe, men jeg skal vel tage mig vare for at komme
								dem nær. Ak! ak! den Verden, vi leve i! Min arme Herre! Han tager
								vist sin Død derover. Han ligger, og intet Menneske maae komme til
								ham.</p>
               <pb n="25" xml:id="s25" facs="adl/blich/blich3/blic3025"/>
            </div>
            <div xml:id="idm140515389238608">
               <opener xml:id="idm140515389238352">Thiele, <date xml:id="idm140515389238064">den 20de April 1713</date>.</opener>
               <p xml:id="idm140515389237520">Idag blev jeg kaldet til naadig Herren. Ak! Du milde Frelser! Hvor
								bleg og henfalden han var! Han lever ikke, det kunde jeg
								grandgivelig see. »Morten! sagde han, da jeg traadte ind: er det
								Dig? Kom hid til mig!« Saasnart jeg hørte hans Stemme, brast jeg i
								Graad. Før var det, som om han talte ud af en Tønde, og naar han
								raabte ud af den store Dør: »Morten! Kom med Hundene!« Saa var det
								som Gaarden skulde falde, og Høns og Ænder fløi forskrækkede
								omkring. Men nu talte han saa sagte, saa mat, at mit Hjerte var
								færdigt at briste. »Morten! sagde han: har Du ingen Snepper seet?« -
								»Nei, naadig Herre! svarte jeg hulkende: Jeg har slet ikke været
								ude.« - »Naa, har Du ikke? sagde han: Jeg skyder ingen flere!« - »Ak
								jo! svarte jeg: Gud kan endnu hjelpe!« - »Nei, Morten! sagde han:
								med mig er det snart ude. Ja, havde jeg endnu havt Kresten!« Her
								trykkede han to Taarer ind igjen i de hule Øine. »Hvor er Vaillant?«
								spurgte han. - »Han ligger ved Kaminen,« svarte jeg. - »Kald paa
								ham,« sagde han. Hunden kom og lagde sit Hoved paa Sengestokken.
								Herren klappede ham længe og saae vemodig paa ham. »Du har været mig
								en tro Svend, sagde han: Du har ikke forladt mig. Naar jeg er død,
								skal Du skyde ham og begrave ham under den store Ask udenfor
								Kirkegaarden, men skyd ham godt, og lad ham ikke mærke, hvad Du har
								isinde - lov mig det!« - »Ja, naadig Herre!« svarte jeg. - »Han skal
								ikke i fremmed Være,« sagde han, idet han sank tilbage paa Puden:
								»Min Skydehest og Donner (det er hans Livbøsse) og mit Gehæng, skal
								Du have; min Blis maa Du aldrig skille Dig ved; naar han bliver saa
								gammel, at han ikke kan æde længer, saa skal Du skyde ham.« - »Ja,
								kjære Herre!« svarte jeg; jeg kunde neppe for Graad. - »Og der,
								sagde han: ligger en Tut paa Bordet, den skal Du have for Din tro
								Tjeneste. - Gaae nu, Morten! og bed til Gud for min syndige Sjel!« -
								Jeg kyste hans Haand, som han rakte mig, og tumlede ned i mit Kammer
								- o! Gud skjenke ham en salig Ende! Han var mig en god og naadig
								Herre!</p>
            </div>
            <div xml:id="idm140515389234560">
               <opener xml:id="idm140515389234304">Thiele, <date xml:id="idm140515389234016">den 3die Mai 1713</date>.</opener>
               <p xml:id="idm140515389233472">Saa er han da ogsaa hjemfaren! Nu har jeg ingen Ven mere paa Jorden.
								- Her vil jeg ikke blive; jeg maa ud i Verden, at skille mig ved
								mine melankoliske Tanker. - Stakkels Vaillant! da jeg tog
								Bøssen, sprang han saa gladelig omkring, han vidste ikke, at jeg
								førte ham til <pb n="26" xml:id="s26" facs="adl/blich/blich3/blic3026"/> Døden. - Nei!
								saadant et Skud gjør jeg aldrig i mine Dage; da jeg spændte Bøssen,
								og han hørte Knækket, begyndte han at logre og see sig om, han
								ventede et Stykke Vildt, og tænkte mindst paa, at det gjaldt ham
								selv. Da Krudtet tændte, og han krummede sig i Dødens Krampe, var
								det som om mit Hjerte skulde vælte ud af mit Bryst O! min kjære
								salige Herre! Det var den sidste, den tungeste Tjeneste jeg viste
								Dig.</p>
            </div>
            <div xml:id="idm140515389230560">
               <opener xml:id="idm140515389230304">Til Sejls under Thunøe, <date xml:id="idm140515389229984">den 17de Mai 1713</date>.</opener>
               <p xml:id="idm140515389229440">Andengang - kanskee Sidstegang - siger jeg dig Farvel, mit kjære
								Fødeland! Farvel du grønne Skov! du brune Hede! Farvel alle mine
								Ungdoms Glæder! Lettere om Hjertet var jeg, da jeg for tvende Aar
								siden pløiede disse vilde Bølger: da havde jeg min gode Herre; nu er
								han i Graven, min Junker ligesaa, og hun - som jeg gjerne vilde
								glemme - drager om i den vide Verden, Gud veed hvor og hvorledes.
								Ogsaa jeg skal prøve Lykkens Spil, og æde mit Brød blandt
								Vildfremmede. Ja! Krigen vil jeg prøve! den gier Brød eller Død!
								Blis og jeg skal følges ad, han er min sidste Ven paa Jorden.</p>
            </div>
            <div xml:id="idm140515389228192">
               <opener xml:id="idm140515389227936">Sverrig, <date xml:id="idm140515389227648">den 13de Juni 1716</date>.</opener>
               <p xml:id="idm140515389227104">Her sidder jeg en fangen Mand i fremmed Land. Saalangt har min Kaarde
								hjulpen. Min Oberst og jeg gjorde lyst mellem Fjenderne; men vi vare
								kun to mod ti. Ak! min gamle Blis! Du maatte døe - gid vi havde
								fulgtes ad!</p>
            </div>
            <div xml:id="idm140515389226096">
               <opener xml:id="idm140515389225840">Stockholm, <date xml:id="idm140515389225552">den 14de August 1717</date>.</opener>
               <p xml:id="idm140515389225008">Saaledes skal det ikke blive ret længe! De har slæbt mig omkring fra
								en Fæstning til en anden; fristet og truet mig, at jeg skulde tage
								Tjeneste, men hellere vilde jeg svælte tildøde i et underjordisk
								Fængsel, end fægte mod min rette Konge og Herre. Endnu hellere vilde
								jeg have min Frihed Jeg vil forsøge det, og enten finde den eller
								Døden!</p>
            </div>
            <div xml:id="idm140515389223808">
               <opener xml:id="idm140515389223552">Norkjøping, <date xml:id="idm140515389223248">den 3die Februar 1718</date>.</opener>
               <p xml:id="idm140515389222704">Saa blev jeg ajligevel svensk Soldat! hvor længe jeg end hyttede mig,
								og skjulte mig som et jaget Vildt i Skove og Klipper, saa fandt de
								mig dog. Hvad skulde jeg gjøre? Bedre under Guds frie Himmel mellem
								Kaarder og Kanoner, end mellem et Fængsels fire Vægge! De har lovet
								mig, at jeg aldrig skulde stride mod mine Landsmænd, men allene <pb n="27" xml:id="s27" facs="adl/blich/blich3/blic3027"/> mod Moscoviten - han har
								maaskee den rette Kugle med Morten Vinges Navn.</p>
            </div>
            <div xml:id="idm140515389220288">
               <opener xml:id="idm140515389220032">Siberien, <date xml:id="idm140515389219744">den 15de Mai 1721</date>.</opener>
               <p xml:id="idm140515389219200">Herre min Gud! Hvor underlige ere dine Veie! Mange tusinde Mile fra
								Danmark, færdes jeg her i et raat og sørgeligt Land: jeg gaaer over
								tilfrosne Floder og vader i Snee til Knæerne; mens der hjemme er
								Skov og Mark iført sin grønne Sommerdragt Udenfor mit gamle
								Kammervindue staaer Abilden nu i Bloster, Irisken qviddrer i
								Stikkelsbærhækken, Stæren sidder paa Kjelen og fløiter sit lystige
								Stykke, og Lærken synger høit i Sky. Her tuder Ulve og Bjørne, Høge
								og Ravne skrige i de sorte Skove. Hvor mon er Enden paa denne Udørk?
								Ak! hvor er Enden paa mit elendige Liv?</p>
            </div>
            <div xml:id="idm140515389217904">
               <opener xml:id="idm140515389217648">Riga, <date xml:id="idm140515389217360">den 2den September 1743</date>.</opener>
               <p xml:id="idm140515389216816">Skal jeg endnu opleve den Dag, da jeg seer mit Fødeland igjen? I fire
								og tive lange, sorrigfulde Aar, i fire og tive Vintre har jeg jaget
								Zobel og Maar i Siberiens Skove! hvor mæt af Livet har jeg alt længe
								- længe været! men jeg vil taalmodelig bie til min Herre og Frelser
								kalder mig. Han vil maaskee lægge mine trætte Lemmer til Hvile i min
								Fædrenejord - ak! hisset seer jeg det danske Flag, Korsets og
								Frelsens dyrebare Tegn! Min Sjel, lov Herren! alt hvad i mig er hans
								hellige Navn!</p>
            </div>
            <div xml:id="idm140515389215584">
               <opener xml:id="idm140515389215328">Falster, <date xml:id="idm140515389215040">den 23de October 1743</date>.</opener>
               <p xml:id="idm140515389214496">Atter nær ved Døden, og atter langt fra den! I Storm og Uveir nærmede
								jeg mig mit elskede Fødeland. Bølgerne knuste vort Skib og truede at
								opsluge os; men Herren frelste mig, hans Haand opholdt mig - han vil
								ei heller drage den fra mig nu, skjøndt fattig og halvnøgen jeg
								vandrer blandt Fremmede.</p>
            </div>
            <div xml:id="idm140515389213360">
               <opener xml:id="idm140515389213104">Corselidse, <date xml:id="idm140515389212816">den 2den November 1743</date>.</opener>
               <p xml:id="idm140515389212272">Et Fristed har jeg fundet, et Skjul fra Verdens Storme; en from og
								ædel Herre, som har taget mig i sit Brød, og lovet at sørge for mig
								til min Dødedag. Saa skal jeg nu ikke mere skifte Bolig, førend de
								bære mig hen til den sidste.</p>
               <pb n="28" xml:id="s28" facs="adl/blich/blich3/blic3028"/>
            </div>
            <div xml:id="idm140515389210112">
               <opener xml:id="idm140515389209856">Corselidse, <date xml:id="idm140515389209568">den 1ste Mai 1744</date>.</opener>
               <p xml:id="idm140515389209024">Hvilket yndigt Land er dog dette! Alt i sin fulde Flor! Skoven grøn
								og Marken grøn! Blomster allevegne! I Siberien er det endnu Vinter.
								Gud skee Lov for saadant et Bytte!</p>
               <p xml:id="idm140515389208240">Min Herre holder meget af mig; jeg maae tidt sidde hele Timer og
								fortælle ham om Krigen og om alle de Lande, jeg har gjennemvandret
								Og vil han gjerne høre, vil jeg gjerne snakke; det glæder mig at
								mindes mine mangfoldige udstandne Fataliteter.</p>
            </div>
            <div xml:id="idm140515389207168">
               <opener xml:id="idm140515389206912">Corselidse, <date xml:id="idm140515389206624">den 2den Juli 1744</date>.</opener>
               <p xml:id="idm140515389206080">O Du Barmhjertighedens Fader! var denne bittre Skaal endnu tilbage!
								Skulle de gamle Saar oprives paa ny! ja, thi det var Dig saaledes
								behageligt! - Jeg har seet hende - hende? ak nei! ikke hende! en
								falden Engel har jeg seet, en Mørkhedens Gestalt - tidt har jeg
								ønsket mig Døden, men nu - nu ækles jeg ved Livet - jeg kan ikke
								skrive meer.</p>
            </div>
            <div xml:id="idm140515389204784">
               <opener xml:id="idm140515389204528">Corselidse, <date xml:id="idm140515389204240">den 8de August 1744</date>.</opener>
               <p xml:id="idm140515389203696">Det er ikke for min Plaiseer, at jeg atter tager Pennen; men dersom
								Nogen efter min Død skulle faae Øie paa denne Journal, skal han dog
								see, hvorlunde Synden lønner sine Børn.</p>
               <p xml:id="idm140515389202912">Jeg gik hiin bedrøvelige Dag og forlystede mig med en Promenade i vor
								smukke Have. Som jeg gaaer forbi den aabne Stakitport, staaer der en
								Mand, hvis Ansigt forekom mig bekjendt, uagtet et sortgraat tykt
								Skjæg og et skummelt Øiekast næsten forskrækkede mig. »Er Du ogsaa
								her?« sagde han med et sært Grin. Stokken faldt fra min Haand, og
								alle mine Lemmer skjælvede - det var Jens! »Herre Du min Gud! sagde
								jeg: skal jeg finde Dig her? hvor er Frøken Sophie?« Han stødte en
								høi Eed ud: »Frøkenskabet har S .... taget og Frueskabet med; men
								vil Du see min hjertelskede Kone, saa ligger hun derhenne og luger.
								Soffi! skreg han: her er en gammel Bekjendter!« Da vendte hun sig
								halvt om - hun laae paa Knæerne tre Skridt fra mig - saae et Øieblik
								paa mig, og gav sig derpaa igjen til at luge. Jeg fornam ikke den
								mindste Bevægelse i hendes Ansigt - dette Ansigt! dette fordum saa
								deilige Ansigt! hvor var det forandret! blegguult, rynket,
								fortrædent saae det ud, som om det aldrig nogensinde havde smilet.
								En hullet Kyse med lange Laser af sorte Kniplinger, gjorde det endnu
								mørkere. Skidne Pjalter af Klæder, som engang havde været smukke og
								fine, hang om hendes tykke ildedannede <pb n="29" xml:id="s29" facs="adl/blich/blich3/blic3029"/> Krop. Jeg følte, at jeg var nærved at faae
								ondt, og ingen Taare kom i mine Øine. En Angst, en Vammelhed, som
								naar man pludselig seer en Hugorm, betog mig. Jeg kunde hverken tale
								eller røre mig af Stedet. Jens vakte mig igjen af min Bedøvelse. »Nu
								er hun nok ikke saa smuk, raabte han: som dengang hun krøb i Sengen
								til Dig?« Jeg gyste. »Forgyldningen er slidt af, blev han ved: men
								det kjønne Sind har hun endnu, storagtig og malicieusk er hun endnu,
								og Kneveren kan hun bruge. Hej! Naadig Frue! Snak lidt med os!« Hun
								taug, og lod som hun ikke hørte det, skjøndt han raabte høit nok.
								»Nu viller det hende ikke, sagde han: men naar vi komme hjem, saa
								faaer hun nok Kjeften paa Gang. Har Du ikke til en Pæl, Morten! for
								gammel Kjendskabs Skyld?« Jeg gav ham noget, og gik som i Søvne op
								til Gaarden. Ved Havedøren stod min Herre. »Kjender Du disse
								Mennesker?« spurgte han. - »Ak Du gode Gud! svarte jeg: Ja, jeg har
								kjendt dem for mange Aar siden.« - »Det er slette Folk, sagde han:
								hun er arrig og bandsat, og han drikker som en Svamp. De har boet et
								Par Aar i et Huus nede ved Stranden! Han fisker, og hun gjør Ugedage
								her i Haven. Hun skal være kommen af skikkelige Folk?« Nu først brød
								mine Taarer frem og lettede mit beklemte Hjerte. Jeg fortalte ham,
								hvem hun var, og hans Forfærdelse blev ligesaa stor som min
								Bedrøvelse.</p>
            </div>
            <div xml:id="idm140515389197488">
               <opener xml:id="idm140515389197232">Corselidse, <date xml:id="idm140515389196944">den 14de September 1744</date>.</opener>
               <p xml:id="idm140515389196400">Jeg tvivler paa, at jeg her faaer blivende Sted Mit Ophold behager
								mig ikke længer, siden jeg veed mig i Nærheden af hende, og ofte
								ikke kan undgaae at see hende. Endnu har jeg ikke talt med hende,
								for jeg skyer hende som en ond Aand. Jens søger mig med en
								Paatrængenhed, som hverken behager mig eller min Herre. Naar jeg
								lugter hans Brændeviinsaande, er det som En bød mig Forgift at
								drikke. Han har fortalt mig deres Historie - o, hvor er den
								skrækkelig, væmmelig! I Danmark, i Tydskland har de flakket om fra
								en Stad til en anden - han spilte paa Valdhorn og hun sang og spilte
								paa Luth; derved opholdt de Livet, og naar dette ei kunde strække
								til, drev hun endnu een Næringsvei, som det sønderriver mit Hjerte
								at tænke paa. Omsider maatte ogsaa denne ophøre, og de skulde have
								omkommet af Mangel, naar ikke min medlidende Herre havde forbarmet
								sig over dem. - Gud forlade mig det! Jeg kunde ønske mig tilbage i
								Siberien.</p>
               <pb n="30" xml:id="s30" facs="adl/blich/blich3/blic3030"/>
            </div>
            <div xml:id="idm140515389192624">
               <opener xml:id="idm140515389192368">Corselidse, <date xml:id="idm140515389192080">den 1ste Mai 1745</date>.</opener>
               <p xml:id="idm140515389191536">Gud velsigne min rare, ædelmodige Herre! Han har mærket mit Ønske: at
								ende mine Dage i min Fødestavn; og derfor har han - mig uafvidende -
								skaffet mig en god Condition hos det nye Herskab paa Thiele. Paa
								Tirsdag skal jeg afseile med et Skib fra Stubbekjøbing - Gud lønne
								ham derfor i Evighed!</p>
            </div>
            <div xml:id="idm140515389190368">
               <opener xml:id="idm140515389190112">Til Sejls mellem Sjelland og Samsøe,<lb xml:id="idm140515389189760"/>
                  <date xml:id="idm140515389189504">den 4de Juni 1745</date>.</opener>
               <p xml:id="idm140515389188960">»Frygter ikke for dem, som allene ihjelslaae Legemet! men frygter for
								dem, som fordærve baade Legem og Sjel tillige!« Jeg føler Kraften af
								disse Frelserens Ord. Da jeg i min Ungdom paa disse Bølger stod for
								Svenskens Kugler, var jeg bedre tilmode, end da jeg i Corselidse
								Have saae min Ungdoms faldne Engel. Kaarder og Kugler, Hug og Stik,
								Saar og Død ere Intet at regne mod Sjelens Fortabelse, mod en
								uskyldig Sjels Fordærvelse. Havde jeg dengang seet hendes skjønne
								Legeme sønderrevet af vilde Dyr, ikke kunde det saaledes have knuget
								mit Bryst, som nu, da jeg fandt hende forspildt, fordærvet,
								foragtelig, uden Redning fortabt. Som hun laae der og grov i Jorden,
								syntes mig, at hun begrov mit sidste Haab, min sidste Levning af
								Troe paa Ære og Dyd. Men jeg vil sige, som den gamle Tyrk, min
								Medfange i Siberien, altid sagde midt i de største Elendigheder:
								»Gud er stor!« ja, og barmhjertig! Han kan og vil gjøre langt over
								hvad vi arme Mennesker forstaae.</p>
            </div>
            <div xml:id="idm140515389187232">
               <opener xml:id="idm140515389186976">Thiele, <date xml:id="idm140515389186688">den 4de Juli 1745</date>.</opener>
               <p xml:id="idm140515389186144">Omsider er jeg da indløben i min sidste Vinterhavn! Flere end tredive
								Aar er jeg omtumlet paa Verdens vilde Hav, for at ende, hvor jeg
								begyndte. Hvad har jeg udrettet? hvad har jeg vundet? En Grav - et
								Hvilested hos mine Forfædre. Det er Noget, og endda ikke saa Lidet:
								jeg har Venner og Bekjendtere her baade over og under Jorden. Der
								staaer endnu Abilden udenfor mit Vindue, den er ogsaa bleven ældre,
								der er Kræft i dens Stamme, Stormen har bøiet dens Hoved, og paa
								dens Grene groer Mosset ligesom graae Haar paa en Oldings Hoved Ved
								Kirkeveien seer jeg den store Ask, under hvis Rod jeg begrov den
								stakkels Vaillant. Saaledes gjenkjender jeg mangt et Træe, mangen en
								lynggroet Høi og selv de døde Stene, der staae her uforanderlige i
								Aartusinder, og see een Slægt efter den anden opvoxe og <pb n="31" xml:id="s31" facs="adl/blich/blich3/blic3031"/> forgaae. Den Slægt, jeg kjendte,
								er nu ogsaa borte. Nyt Herskab, nye Tjenere - jeg er en Fremmed, en
								Udlænding blandt dem alle.</p>
            </div>
            <div xml:id="idm140515389182272">
               <opener xml:id="idm140515389182016">Thiele, <date xml:id="idm140515389181728">den 2den Septbr. 1749</date>.</opener>
               <p xml:id="idm140515389181184">Idag er det sex og halvtredsindstyve Aar siden jeg saae Verdens Lys!
								Herre Gud! hvor ere disse Aar blevne af? disse mange tusinde Dage?
								Hvor ere mine Ungdoms Glæder? de ere hos mine Ungdoms Venner. - Paa
								denne Aarsens Tid var det, vi ret nøde Jagtens Fornøielser. Hvor
								lystigt gik det da til, naar vi om Morgenen droge ud; Jægerne raabte
								og Hundene gjøede, og Hestene trampede ligesaa utaalmodige som vi
								selv. Snart hjemsøgte vi Urfuglene paa Heden, snart de vilde Dyr i
								Skoven - med Spil og Sang fore vi hen og hjem. Nu er her stille som
								i et Kloster, den naadige Herre bryder sig ikke om Jagten. Taus og
								ene gaaer Skytten ud, og stille kommer han tilbage. Denne Slægt er
								traurig som jeg selv.</p>
            </div>
            <div xml:id="idm140515389179696">
               <opener xml:id="idm140515389179440">Thiele, <date xml:id="idm140515389179152">den 12te Januar 1751</date>.</opener>
               <p xml:id="idm140515389178608">En stille, herlig Vinternat! Alt hvad jeg seer, Blaat eller Hvidt.
								Maanen har jaget Stjernerne fra sig, den vil lyse allene. Så deiligt
								skinnede den ogsaa engang for mange - mange Aar siden, da jeg var
								Kudsk for Frøken Sophie. Min unge Sjel straalede ligesaa blankt og
								lysteligt som Maanen, og hendes var ogsaa reen, uplettet som denne
								nysfaldne Snee. Nu er min Sjel mørk som Heden, naar Vintersneen er
								borttøet, og hendes - om hun endnu lever - maa ligne en siberisk Dal
								efter Oversvømmelse: mørktfuret af Vandstrømme, trindt bestrøet med
								Tuer, Stene og nedvæltede Træer. »Ja, Herre! Herre! Tugter Du Nogen
								med megen Straf for Misgjerning, da gjør Du, at dens ynkelige
								Skikkelse hensmelter som et Møl; visselig! Alle Mennesker ere
								Forfængelighed!«</p>
            </div>
            <div xml:id="idm140515389177216">
               <opener xml:id="idm140515389176960">Føulum, <date xml:id="idm140515389176672">den 12te Mai 1753</date>.</opener>
               <p xml:id="idm140515389176128">I Søndags forrettede jeg førstegang mit Embede som Degn til Thiele og
								Vinge. Den naadige Herre kaldte mig paa sin Dødsseng. Her boer jeg
								nu i min Faders Huus; men jeg boer her allene. Alle mine
								Ungdomsvenner ere forlængst gangne til Hvile; jeg er endnu tilbage,
								som et skaldet Træe paa Heden; men om føie Tid skal jeg samles til
								dem, og være den sidste af min Slægt. Disse Blade skulle være det
								eneste Mærke om mig. Om Nogen - engang, naar jeg er død og borte -
									<pb n="32" xml:id="s32" facs="adl/blich/blich3/blic3032"/> læser dem, da skal han
								sukke og sige: »Anlangendes et Menneske, hans Dage ere som Græs; som
								et Blomster paa Marken, saa skal han blomstre. Naar Veiret farer
								over det, da er det ikke mere, og dets Sted kjender det ikke mere.
								Men Herrens Miskundhed er fra Evighed og indtil Evighed.«</p>
            </div>
         </div>
      </body>
   </text>
</TEI>