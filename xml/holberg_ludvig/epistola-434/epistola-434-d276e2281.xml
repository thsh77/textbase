<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 434</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid67585" decls="#biblid67585">
            <head xml:id="idm140209965403840">EPISTOLA CDXXXIV.</head>
            <salute xml:id="idm140209965403424">Til **</salute>
            <p xml:id="idm140209965403008"> Jeg haver udi min Heldte-Historie sagt, at det er vanskeligt at dømme om den
                    falske Prophet Mahomed, enten han haver været en Bedrager eller en Fanaticus,
                    enten han af Underfundighed gav sig ud for at være en GUds Prophet, eller han
                    troede selv sig saadan at være. Hvilken Meening man herudi antager, saa kand den
                    bestyrkes med vigtige Argumenter. Af dem, som holde for, at han selv troede,
                    hvad han lærede, ansee nogle ham som een, af hvilken Fanden betiente sig som et
                    Redskab til at forføre Mennesker til vrang Lærdom. Andre derimod med større
                    Grund ansee ham som en Enthusiast. Jeg siger med større Grund: Thi der findes
                    adskillige Capitler udi Mahomeds Lærdom eller Alcoranen, som befatte et sundt
                    Morale, som opmuntre Mennesker til at giøre det Gode, og at skye det Onde; som
                    formane dem at have Tilliid til GUD, at giøre Almisse, at bede med Andagt visse
                    Tider om Dagen, at lade see en blind Lydighed mod Regentere og Øvrighed, </p>
            <pb n="234" facs="adl/holberg/holberg11/holb11234" xml:id="s234"/>
            <p xml:id="idm140209965399312"> og adskilligt af samme Natur, som man ikke vel kand holde for at være Fandens
                    Dictata. Det er derfore rimeligere, hvis man følger deres Meening, som holde
                    for, at han selv haver troet, hvad han lærede, og at tilskrive saadant en
                    fanatisk Affect, paa hvis Virkning kand anføres utallige Exempler af Historien.
                    At en fanatisk Heede alleene haver drevet denne forunderlige Mand, søger man at
                    bevise en Deel af de vanskabte Historier, som han digter, sær af hans selsomme
                    Himmel-Rejse, hvorover fornuftige Araber forargede sig; en Deel ogsaa af de
                    mange usammenhengende Ting og Forvirrelser, item Contradictioner, som findes udi
                    Alcoranen: Thi saadant, meene de, kand ikke flyde uden af en forvirret Hierne.
                    Andre derimod meene, at saadant kand gandske overeensstemme med en listig
                    Bedrager. Thi Erfarenhed viser, at, naar een først haver bragt sig udi
                    Reputation, helst blant dumme og vankundige Folk, kand han siden ikke alleene
                    binde dem paa Ærmerne hvad han vil, men end og forfremme sin Lærdom ved de
                    selsommeste og uriimeligste Fictioner; efterdi Menneskerne ofte holde det for en
                    Merite at troe hvad som strider mod Fornuften, anseende simpel og klar Lærdom
                    som menneskelig, men uforstaaelig som guddommelig. Udfaldet haver og viset, at
                    Mahomed intet tabte derved, efterdi Araberne vare ligesaa villige til at antage
                    hans u-rimelige Digt, som han var frugtbar paa at digte og paatrykke dem de
                    selsomste Lærdomme. Man mærker ellers adskillige Prøver paa Underfundighed, som
                    bestoed i, 1.) Ikke at udgive sin Religion for en nye Lærdom, men alleene at
                    kalde den en Fornyelse af den gamle, som efter hans Sigelse var bleven
                    forfalsket. 2.) At erkiende saavel Moses, som JEsus for GUds Propheter, og at
                    laane adskilligt saavel af Jødernes som af de Christnes Religioner, og at gaae
                    som en Middel-Vej imellem begge; hvilket forfremmede ikke lidet hans egen
                    Lærdom. 3.) At raade udi Begyndelsen til Tolerance og Lemfældighed mod de
                    Christne, saasom de vare de mægtigste, og for hvilke han havde meest Aarsag at
                    frygte sig. Jeg siger, udi <pb n="235" facs="adl/holberg/holberg11/holb11235" xml:id="s235"/>
                    Begyndelsen: Thi, da han saae sig fast udi Sadelen, raadede han til Haardhed.
                    Dette og andet giver Underfundighed tilkiende. Saa at det synes, at, hvis
                    Mahomed haver været Fanaticus, saa haver han ingen blind Enthusiast været, det
                    er saadan een, der uden at raisonnere, følger sine naturlige Affecter, hvoraf
                    den som et Hiul drives. Hans Lærdom om Straf og Belønning efter Døden kand og
                    tiene til Beviis herpaa. Thi den Beskrivelse, som han derover giør, havde store
                    Virkninger hos Araberne. Monsr. Bayle meener vel, at den Afridsning, som Mahomed
                    giør paa Himmerige, vel kunde have nogen Virkning hos Hedninger, som ikkun havde
                    en løs og forvirret Idée om de lyksalige Boeliger, men tienede ikke til at lokke
                    Jøder og Christne, allermindst de sidste, hvilke have langt prægtigere
                    Afridsning paa Himmerige, holdende for at dens Glæde overgaaer all menneskelig
                    Imagination, og er saadan, at den af Mennesker ikke kand beskrives. Men jeg kand
                    herudi ikke være eenig med den store Rotterdamske Philosopho: Thi Erfarenhed
                    lærer, at kiødelige Mennesker lade sig meest indtage af kiødelige Lærdomme.
                    Saadant have adskillige Lovgivere og falske Propheter mærket, og derfore have
                    lovet deres Tilhængere saadanne Belønninger, som de meest have ønsket sig udi
                    dette Liv, og som de lettest have kundet begribe. Derpaa haver jeg udi mine
                    Skrifter anført adskillige Exempler. Mahomed fandt for godt at afmale Paradiis
                    med den Farve, som kunde stikke meest Araberne udi Øjnene, og som kom overeens
                    med de Begierligheder, som samme Folk funde meest Smag udi, og som bestode udi
                    smukke Urte-Gaarde, kiølige Vande, dejlige Jomfruer, og andre deslige Ting, som
                    meest indløbe udi Sandserne. Det er troeligt, at hvis han havde lovet dem pure
                    aandelige Fornøjelser, saadanne, som omtales udi de Christnes Himmerig, og som
                    bestaaer udi GUds Ansigts Beskuelse, udi at staae for GUds Throne med Palmer i
                    Hænder, og i Almindelighed udi en inderlig Glæde og Fornøjelse, der er saa stor,
                    at den overgaaer Menneskers Begreb, saadan Lærdom vilde have <pb n="236" facs="adl/holberg/holberg11/holb11236" xml:id="s236"/> havt mindre Virkning hos dumme og vankundige
                    Araber; ja jeg tør sige, endogsaa hos andre Hedninger, hos hvilke de Ting
                    stærkest virke, som meest indløbe udi Sandserne, og som ere lettest at begribe.
                    Det er i den Henseende, at de, som forsvare Origenis Lærdom mod Helvedes
                    Ævighed, paastaae, at den hielper meere til at afskrække Mennesker fra Synd,
                    efterdi en Straf, som engang faaer Ende, kand begribes, men en ævigvarende
                    rebellerer mod Fornuften, og derfore efter deres Meening ikke kand have den
                    Virkning. Hvor vidt saadan Meening kand være grundet, overlader jeg ellers
                    andres Domme. Jeg siger alleene, at Origenisterne betiené sig af saadant
                    Argument, hvilket jeg ikke bifalder, skiønt det haver noget Skin. Jeg haver
                    ellers forhen givet mine Tanker tilkiende, nemlig, at hos Mahorned fandtes en
                    Blanding af Enthusiasmus og List, og viset, at saadant er fundet hos adskillige
                    andre. Jeg vil slutte mit Brev med en Anmærkning over den Christne og
                    Mahomedanske Religion. Mahomeds Lærdom, som han til sidst førte, byder at
                    forplante Religionen med Sværd; Christi derimod forbyder saadant, og raader til
                    at forfremme Troen ved sagtmodige og grundige Persvasioner: Men hverken
                    Mahomedaner eller Christne efterleve deres egen Lærdom. Thi de første tillade
                    allevegne Religioners fri Øvelse: De Christne derimod have stedse med Sværd og
                    Ild forfuldt, og endnu paa visse Steder forfølge dem, som i mindste Poster
                    differere fra de herskende Religioner. Jeg forbliver etc. </p>
         </div>
      </body>
   </text>
</TEI>