<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 156</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid62792" decls="#biblid62792">
            <head xml:id="idm140209966005504">EPISTOLA CLVI.</head>
            <salute xml:id="idm140209966005088">Til **</salute>
            <p xml:id="idm140209966004672"> Saasom dig er tilfalden en liden Capital, hvoraf Renterne neppe ville forslaae
                    til skikkelig Underholdning, saa forlanger du at høre min Betænkning, hvorledes
                    du best kand føre dig saadan Capital til Nytte, og hvorledes du kand faae den
                    sikkerst og fordeelagtigst udsat. Det er vanskeligt udi denne Tilstand at give
                    noget Raad; thi, vil du have meer end simpel Rente, kand du intet sikkert Pant
                    bekomme: Hvis du derimod vil lade dig nøye med den sædvanlige pro Cento, vil
                    Renten neppe være tilstrækkelig til din Udkomst. Du forlanger at vide, om jeg
                    raader dig til at drive Handel med samme dig tilfaldene Capital: Jeg raader dig
                    ikke der fra; men du maa vel overlegge med dig selv, hvad Handel du vil
                    foretage; thi all Handel er slibrig, og er Tilfælde underkasted, hvorved mange
                    ere blevne skildte ved alle deres Midler, og bragte til Bettel-Staven. Jeg haver
                    dog efter din Begiering efterforsket, hvad Handel her i Landet er mindst farlig
                    og meest for- <pb n="145" facs="adl/holberg/holberg11/holb11145" xml:id="s145"/> deelagtig. Samme
                    Handel bestaaer derudi, at man vover 10 Rigsdaler paa Lykke og Fromme: Tabet er
                    i saa Maade ikkun lidet; hvis derimod Handelen vil lykkes, kand du paa 10 Rdlr.
                    vinde ti tusinde og derover. Du tænker vel, at jeg herved meener Lotterier; men
                    det er aldeeles ikke min Meening: Thi Erfarenhed viser, at mange, som deres
                    heele Lives Tiid have continueret med Lotterier; have dog aldrig vundet nogen
                    stor Lod. Ney den Handel, som jeg meener, er af langt anden Beskaffenhed. Dette
                    alleene er derved at mærke, at den ikke med Fremgang kand drives af hver
                    Kiøbmand. Thi der behøves tvende Reqvisita, først, at den handlende Person er af
                    Naturen vel danned, og i det ringeste uden nogen kiendelig Legems Lyde; dernæst,
                    at han haver erhverved sig Sted udi Rangen. Saasom nu Mon Frere haver begge
                    disse Reqvisita, raader jeg til at forsøge Lykken ved den Handel, som jeg her
                    vil tilkiendegive, og som haver succederet saa vel for mange andre af vore
                    Lands-Mænd. Reysen er ikke meget besværlig, og Seyladsen ikke nær saa lang, som
                    til Trankebar eller China. Fordeelen derimod er uforligelig større, end den, som
                    den Asiatiske Handel tilveye bringer. Kiøbmandskabet bestaaer derudi. Efterat
                    man ved Correspondenter haver erhvervet sig Kundskab om Jyllands Tilstand, og
                    ved Factorer faaet en efterretlig Liste paa de fædeste Enker og Jomfruer udi
                    Cimbrica Chersoneso, fragter man den Callundborgske Smakke, som fører directe
                    til Aars, og koster 8 Rigsdaler. Saasnart man kommer i Landet, begynder man at
                    negotiere. Hvis Negotiationerne ikke lykkes, lider man intet andet end at komme
                    tilbage med en Kurv og 8 Rigsdalers Forliis; hvilket er ingen stor Ulykke: Thi
                    en Kurv er let at bære, og udi 8 Rigsdlr. er ikke stort Tab. Hvis derimod
                    Handelen, som gemeenligen hender, lykkes, vinder man ofte meere end en
                    Supercargo kand vinde ved fire Chinesiske Reyser. Ingen maa lade sig af de
                    Besværligheder, som Peder Paars fordum udstoed paa dette Farvand, afskrække; thi
                    een Svale giør ingen Sommer. De fleeste af vore Landsmænd have <pb n="146" facs="adl/holberg/holberg11/holb11146" xml:id="s146"/> befundet sig vel ved slige Tog: Og Jylland
                    vinder dette derved, at mange af dets Borger-Enker og Borger-Døttre blive af
                    simple agtbare og ærlige Jomfruer forvandlede til Velbaarne Fruer. Jeg forbliver
                    etc. </p>
         </div>
      </body>
   </text>
</TEI>