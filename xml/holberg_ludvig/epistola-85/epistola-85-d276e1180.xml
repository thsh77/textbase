<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 85</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid59446" decls="#biblid59446">
            <head xml:id="idm140209966390240">EPISTOLA LXXXV.</head>
            <salute xml:id="idm140209966389824">Til **</salute>
            <p xml:id="idm140209966389408"> Det er mig kiært, at mit sidste Skrift haver fundet min Herres Approbation. Min
                    Herre skriver, at han forundrer sig over, hvorledes jeg i den Alder, og udi en
                    saa slet Helbred, kand bestride mit Embedes Forretninger, og tilligemed skrive
                    saa mange Bøger. Saadant kand giøres af mange andre, naar man vil i Agt tage en
                    Hoved-Regel, som jeg stedse følger, og som bestaaer derudi: at jeg ikke bemænger
                    mig med umagtpaaliggende Ting, og at jeg gemeenligen udi faa Linier befatter,
                    hvad som andre udføre udi heele Ark. Hvis jeg saadant ikke havde i Agt taget i
                    mine daglige Forretninger, havde det været mig umueligt at præstere saa meget in
                    Literis. Jeg tager mig vare for Breve-Vexlinger, helst saadanne, som bestaae udi
                    Complimenter, og hvorpaa gemeenligen ellers en stor Tiid spildes: Hvorudover, om
                    alle mine Breve vare samlede, skulde de intet findes at indeholde andet end
                    Giensvar paa Begiering og Spørsmaal; Ja alting indtil Skiøder, Kiøbe-Breve,
                    Fæste-Breve og Obligationer ere uden sædvanlige Præludier. Jeg erindrer mig, at
                    en Mand skikkede mig engang et Fæste-Brev tilbage, efterdi det var kun forfatted
                    udi 6 Linier: men jeg lod ham igien vide, at, hvis jeg skulde nødes til at
                    omskrive det, skulde jeg giøre det end en Linie kortere. Jeg fik udi min Ungdom
                    engang Tiltale af en Præst, efterdi en Prædiken, som jeg holdt for ham, havde
                    kun varet et Qvarteer. Men jeg meenede, at, naar Tautologier og u-nødige
                    Repetitioner bleve borttagne af hans Taler, vi prædikede lige længe. Thi,
                    ligesom en Times god Søvn er lige saa kraftig, som 4 Timers Slummer; Saa kand en
                    med faae Linier betyde det samme, som andre med heele Ark. De fleeste klage over
                    Dagenes Korthed: mig derimod synes de lange nok; thi mit Middags-Maaltid, som
                    begynder præcise Klokken 12, varer kun et <pb n="91" facs="adl/holberg/holberg11/holb11091" xml:id="s091"/> Qvarteer, saa at jeg udi halvanden Time, nemlig fra Klokken Tolv
                    til halvgaaen To, haver spiset, læset en halv Time, faaet en liden slummer,
                    drukket min Caffee, og skrevet en Side, førend jeg ved samme Klokkesiet klæder
                    mig og gaaer ud, da jeg endda ofte finder andre Folk siddende at maabe efter den
                    anden og tredie Ret. Naar min Herre dette og andet betænker, begriber han let,
                    at man uden Hexerie kand forrette det samme, som jeg. Jeg recommenderer derfor
                    altid Korthed, skiønt jeg gierne derhos tilstaaer, at man i Forretninger og kand
                    forsee sig ved at være alt for Laconisk. Jeg anseer derfor dette, som en Comisk
                    Affectation hos de gamle Lacedæmonier, at de undertiden i vigtige Sager ved en
                    eeneste Stavelse søgte at give deres Meening tilkiende. Saaleedes, da en af
                    deres Naboe-Stæder havde ladet dem vide, at, dersom de komme ind udi deres Land,
                    vilde de ødelegge alting med Sværd og Ild, svarede de Lacedæmonier intet dertil,
                    uden med et Ord: <hi rend="italics" xml:id="idm140209966381248">Dersom: </hi>givende dermed tilkiende, at
                    det vilde blive dem vanskeligt at komme ind udi Landet. Til adskillige Forslag,
                    som den Macedoniske Konge giorde dem, svarede de ikke, uden med et eeneste Ord:
                    Ney: Og da samme Konge tilskrev dem engang et Brev, fuldt af Trusler, svaredes
                    alleene derpaa saaleedes: <hi rend="italics" xml:id="idm140209966380208">Dionysius var en stor Konge udi
                        Syracusa, men agerer nu Skolemester udi Corintho. </hi>Saa sparsommelige
                    vare de Lacedæmonier udi Tale og Skrifter: Og er derfor troeligt, at Mester
                    Geert Westphaler neppe vilde have søgt om at nyde Borgerskab udi deres
                    Republiqve. Men der maa holdes Maade udi alting; saa at man gaaer en Middelvey
                    imellem dem, som spilde Tiden ved unyttige Ting, og dem, som laconisere for
                    meget. Om begge Deele maa giøres Erindring, skiønt om det første meere end om
                    det sidste, efterdi Erfarenhed viser, at de fleeste Mennesker henfalde til
                    Vitløftigheder. Min Herre forlanger ellers at vide, om Qvæg-Sygdommen er ogsaa
                    kommen paa mit Gods: Hvi skulde jeg gaae meere fri, end andre? Mine Kiør ere
                    reent bortdøde. Men min Gienboes Lænke-Hund derimod, som jeg saa ofte <pb n="92" facs="adl/holberg/holberg11/holb11092" xml:id="s092"/> haver besværget mig over, efterdi den ved
                    u-ophørlig Giøen og Tuden er mig Nat og Dag til Plage, lever endnu, og er ved
                    god Helbred. Men man maa skikke sig saavel udi det eene, som i det andet. Jeg
                    forbliver etc. </p>
         </div>
      </body>
   </text>
</TEI>