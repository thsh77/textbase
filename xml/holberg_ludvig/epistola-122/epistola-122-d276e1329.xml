<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 122</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid60946" decls="#biblid60946">
            <head xml:id="idm140209966235984">EPISTOLA CXXII.</head>
            <salute xml:id="idm140209966235568">Til **</salute>
            <p xml:id="idm140209966235152"> Intet er større Beviis paa daarlig Hovmod end dette, nemlig, at et Menneske
                    bilder sig ind, den heele store Verden at være skabt for dets Skyld. En fattig
                    Borger udi Athenen bildte sig fordum ind, at alle Skibe, som komme udi Stadens
                    Havn, hørte ham til, og derfore blev dømt til at have en Skrue løs udi Hovedet.
                    Hvad maa man da ikke dømme om Mennesker, hvilke i Henseende til den store Verden
                    kand ikke anderledes agtes end som nogle usle smaa Orme, der krybe paa en liden
                    Tue, naar de bilde sig ind, at den vidtløftige Verdens Skabning er for deres
                    Skyld. Man kand nogenledes undskylde vore Forfædre, efterdi de ingen Idée have
                    havt om Verden, men meenet, at Jorden befattede den største Deel af Skabningen,
                    at Solen var et Corpus som Amager eller Salt-Holmen, og at Stjernerne vare nogle
                    smaa Blommer, som vare satte til Zirat paa Himmelen. Men efter Astronomiens
                    Forbedring, og efter den Oplysning man haver faaet ved Perspectiver, da man er
                    bleven overbeviset om, at hver Stjerne er en Soel, og at enhver Soel kand være
                    en Million gang større end Jorden, item at vi med vore Øyne see utallige
                    Stjerner eller Verdener, og end utallige fleere med Perspectiver, saa at
                    Skabningen for os synes u-endelig; ja saa stor, at det er ubegribeligt for
                    Fornuften, hvorledes en saa liden Plet som vor Jord kand komme under GUds
                    Direction, med mindre vi forestille os GUds Immensitet og U-endelighed. Naar,
                    siger jeg, en er overbeviset orn saadant, og dog hænger ved den gamle
                    Indbildning, maa man da dømme mildere om et saadant Menneske end om Don Qvixot,
                    der troede, at den heele Jords Kiemper, ja alting, der bevægede sig, indtil
                    Vind-Møller havde sluttet offensive Alliance imod sig; eller som den Franske
                    Bonde, der troede, at det tordnede, efterdi han stegte en Pande-Kage <pb n="115" facs="adl/holberg/holberg11/holb11115" xml:id="s115"/> udi Dimmel-Ugen? Jeg siger, man kand ikke
                    dømme mildere om saadanne Mennesker; thi det eene er ikke meere latterligt end
                    det andet. Man bilder sig jo ofte ind, at Soel, Maane og Stjerner faae anden
                    Skikkelse, og formørkes formedelst ringe Ting, som tildrage sig paa vor
                    Jord-Kugle, og at Cometer lade sig see for at tilkiendegive fornemme Mænds Død.
                    Deslige daarlige Raisonnemens høres ikke alleene af den gemeene Almue, men
                    endogsaa findes udi de beste Historiske Skrifter. En Comete for Exempel lod sig
                    see just paa den Tiid, da den Franske Minister Mazarin laae paa sit Yderste: Det
                    maatte da heede, at saadant betydede Cardinalens Døds-Fald; hvorudover han selv
                    maatte sige til de Omstaaende: cette Comete me fait trop d'honneur. Hvad som
                    forleder Mennesker til saadan daarlig Hovmod, kand være den Sammenligning de
                    giøre imellem sig og umælende Creature, hvilke naar de betragte, ansee de sig
                    selv med store Øyen. Men det kand være, at, hvis Dyrene giøre sig nogle
                    Reflexioner over deres egen Tilstand (thi man veed ikke, hvor vidt deres
                    Imagination strekker sig,) de da kand fatte ligesaa høye Tanker om dem selv, ja
                    holde for, at Mennesker ere skabte for deres Skyld. Jeg vil ikke tale om de
                    ædelste Dyr, som Løver, Elephanter, Ørne etc. hvilke man med største Rimelighed
                    kand holde for at foragte Mennesker. En Løve kiender sin Styrke, og seer ofte en
                    heel Flok Mennesker at løbe i Skiul for sig. En Elephant, der undertiden med sin
                    Snabel fælder heele Geleeder i en Fiendtlig Krigshær, kand ikke andet end bryste
                    sig af sin Skabning og naturlige Kræfter. En Ørn, ja enhver Fugl, naar den seer
                    Mennesker og andre Dyr at krybe langsom frem paa Jorden, kand ansee dem med
                    samme Øyen, med hvilke vi ansee Snegle og Muldvarpe, og holde sig selv i
                    Henseende til deres Flugt for de herligste af alle skabte Ting, ja bilde sig
                    ind, at dem Herredømmet tilhører, saavel paa Jorden som paa Havet og udi Luften.
                    Jeg siger, jeg vil ikke tale om de ædelste blant Dyrene, men betragte de
                    ringeste. Et Sviin for Exempel, som holdes for det foragteligste Dyr, </p>
            <pb n="116" facs="adl/holberg/holberg11/holb11116" xml:id="s116"/>
            <p xml:id="idm140209966223248"> kand ogsaa ved en og anden Reflexion forfalde til samme Hovmod. Det seer Solen
                    at oprinde hver Morgen, det føler dens Varme, og mærker sig deraf at
                    vederqvæges. Det kand bilde sig ind, at saadant er ikke andet end en daglig
                    Opvartning foranstaltet til sin Tieneste. Den Omsorg Mennesket haver for det og
                    andre Sviin, kand ansees som en Trældom, og hver Hyrde agtes som en Domestiqve,
                    der staaer i Tieneste hos Creature è gente Porcia: Ja den Ureenlighed selv, som
                    Mennesker kaste fra sig, og som tiener Sviin til føde, kand holdes for en Skat,
                    Tiende eller Afgift, hvortil de ere forbundne. Vel er sant, at saasom et Sviin
                    ofte seer et andet Sviin af Mennesker at trækkes til Slagterbænken, det da kunde
                    forestille sig en Slags Dependence; men det kand maaskee indbilde sig, at det
                    alleene er en Tvistighed, som er reyset sig imellem andre Sviin og nogle
                    Slagtere, og at Sagen gaaer sig ikke an: thi man mærker ikke, at noget Sviin
                    lader sig af saadan Execution anfægte, eller derved geraader udi ringeste Frygt
                    og Bekymring for sin egen Person; saa at slige Exempler ere ikke nær saa
                    forskrækkelige for dem og andre Dyr som for Mennesker, hvilke derudover leve
                    ideligen i Frygt for u-lykkelige Kendelser. Vil man sige, at saadant tiener til
                    at bevise Dyrenes Uskiønsomhed, saa kand man og sige, at det tilligemed tiener
                    til at bevise, at Dyr derudi ere lykkeligere end Mennesker, saasom Frygt for en
                    U-lykke er haardere end U-lykken selv. Men lad være, at umælende Dyrs
                    Betragtelse kand opvække Ambition hos Mennesker, saa bør og kand de dog ikke
                    andet end lade det høye Mod falde, naar de betragte den store og fast u-endelige
                    Verdens Machine, og ligne deres egen Uselhed derimod. Men, at Mennesker ikke
                    fæste deres Tanker til saadant, sees ikke alleene af den Foragt, de vise mod
                    Dyrene, men end ogsaa som et Menneske lader see mod et andet. De store Jordiske
                    Monarcher betænke ikke, at de have en Oprindelse, og ville have samme Ende, som
                    de ringeste Hyrder. En Alexander, der seer andre Mennesker an, som Myrer, maa
                    høre af en Søe-Røver, at der er ingen Forskiel <pb n="117" facs="adl/holberg/holberg11/holb11117" xml:id="s117"/> imellem dem, uden at den eene commanderer en Flode, og den anden
                    haver kun et Skib, og at i det øvrige de begge ere ikkun Fribyttere. De saa
                    kaldne Rige, foragte Fattige, og Adel foragte Almue. Charles de Gonzague, som
                    stiftede en nye Ridder-Orden, foreskrev saadan Eed: <hi rend="italics" xml:id="idm140209966215808">Jeg
                        sværger ved GUD og mit gamle Adelskab. </hi>Man kand sige, at alt hvad et
                    Menneske bryster sig af, er ikke andet end en Skygge, der synes større end
                    Legemet, og er dog intet. Saa er udi alt, hvad Mennesket hovmoder sig af, ingen
                    Realitet. Alexander maatte døe udi sin beste Alder: og det store Macedoniske
                    Monarchie havde saadan Udfald, at den sidste af hans Successorer, nemlig Perseus
                    blev en Slave, og hans Søn agerede Skriver udi Rom. Lucianus ligner Mennesker
                    ved Vandblærer af det Skum, som Strømmen foraarsager, hvoraf nogle ere smaa, og
                    nogle, som ere større forøges af de andres Undergang, indtil de ogsaa selv
                    briste. Montagne siger: der behøves ikke en Hvalfisk, en Elephant, en Crocodil
                    eller andre saadanne Dyr, for at dræbe Mennesker: Nogle Luus kand giøre Ende paa
                    Syllæ Dictatur og Regimente; Den store Seyer-Herres Liv er kun en Frokost for en
                    Madik. Og lad være, at ens Liv ved et eller andet Tilfælde ey forkortes, saa er
                    dog alt Liv kun en Haandevending. Plinius siger: naar vi tage fra Livet ald den
                    Tiid, 1) Hvad Søvnen giør til Død. 2) Hvad Sorrig og Sygdom giør værre end
                    Døden, da kand en gammel Mand ikkun siges at have levet et Barns Alder. Hermed
                    stæmmer overeens Martialis: </p>
            <lg xml:id="idm140209966212560">
               <l xml:id="idm140209966212304">
                  <hi rend="italics" xml:id="idm140209966212048">At nostri bene computentur anni,</hi>
               </l>
               <l xml:id="idm140209966211216">
                  <hi rend="italics" xml:id="idm140209966210960">Et qvantum tetricæ tulêre febres,</hi>
               </l>
               <l xml:id="idm140209966210096">
                  <hi rend="italics" xml:id="idm140209966209840">Aut langvor gravis, aut mali dolores</hi>
               </l>
               <l xml:id="idm140209966209008">
                  <hi rend="italics" xml:id="idm140209966208752">A vita meliore separentur,</hi>
               </l>
               <l xml:id="idm140209966207920">
                  <hi rend="italics" xml:id="idm140209966207664">Infantes sumus, et senes videmur.</hi>
               </l>
            </lg>
            <p xml:id="idm140209966206704"> Jeg forbliver etc. </p>
         </div>
      </body>
   </text>
</TEI>