<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 302</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid65943" decls="#biblid65943">
            <head xml:id="idm140209965609568">EPISTOLA CCCII.</head>
            <salute xml:id="idm140209965609152">Til **</salute>
            <p xml:id="idm140209965608736"> Der ere 3 Slags Maader, som man betiener sig af at canonisere Mennesker paa, og
                    at erklære dem større og værdigere end andre. Kirken betiener sig af den eene,
                    Staten af den anden, og de høje Skoler af den tredie. Ved den geistlige
                    Canonisation bliver een erklæret Helgen, ved den civile bliver han kronet med
                    den Titel af en Helt, og ved den Academiske zires han med det prægtige Navn af
                    Polyhistor. Saadant er all den Ære, dødelige Mennesker kand ønske og
                    eftertragte, enhver udi sin Stand. Naar man sammensamler alle de Personer, som
                    med slige prægtige Titler ere beærede, finder man saa store og vidtløftige
                    Registere derpaa, at man kand ikke andet end fatte høye Tanker om det
                    menneskelige Kiøn, der haver produceret saa mange Zirather og Mesterstykker.
                    Naar man derimod nøje efterforsker enhvers Adkomst til saadan Ære, finder man,
                    at Hiemmelen for mange bryster. Adskillige Mynsterskrivere eller Critici have
                    foretaget sig at examinere og mynstre den første Classe, og klarligen have
                    viset, at Helgenes Register eller Catalogus haver været langt større end den
                    burde være, og derfore ikke have taget i Betænkning at lede ligesom ved Ermene
                    een Helgen ud af Paradiis efter den anden. Saadant have foretaget sig ikke
                    alleene Protestantiske men endogsaa Roman-Catholske Critici, og haver den
                    bekiendte Launoy saaledes distingveret sig der med, at nogle skiemtviis have
                    sagt: <hi rend="italics" xml:id="idm140209965606224">Hvis denne Mynsterskriver skal længe holde Protocol,
                        bliver der neppe een Helgen tilbage i Himmelen. </hi>Det synes og, at een og
                    anden Pave selv haver tvivlet om visse Helgenes lovlige Adkomst. Jeg haver
                    derpaa anført et Exempel udi min Kirke-Historie, hvor der tales om en Romersk
                    Pave, som saadant gav tilkiende; thi, da han engang enten blev forurettet, eller
                    meenede sig at være forurettet af et vist <pb n="204" facs="adl/holberg/holberg11/holb11204" xml:id="s204"/> Italiensk Huus, sagde han: <hi rend="italics" xml:id="idm140209965603248">Disse Folk ere
                        meget utaknemmelige imod mig, ej eftertænkende, at jeg haver canoniseret een
                        af deres Familie, som aldeeles ikke tilkom saadan Ære. </hi>En saadan
                    Mynstring kand komme de øvrige Helgene til at skielve og bæve, ja det er at
                    befrygte, at, hvis quæstio status blev moveret en St. Francisco og en St.
                    Dominico selv, som deres Disciple have givet Sæde udi Himmelen imellem GUd Fader
                    og Jomfrue Maria, de vilde have Vanskelighed ved at fremvise deres Hieminel, og
                    neppe vente deres Dom at blive clausuleret med et uti possidetis. Hvor vilde det
                    da ikke gaae med de andre, som ere udi saa stor Mængde, at Papebroch haver
                    regnet imod 1800 Helgene alleene paa den 1. Junii udi Aaret, og hans trykte
                    Martyrologium, som indeholder ikkun 6 Maaneder, bestaaer af 24 Vol. in Folio.
                    Den Mynstring, som Launoy haver giort, er ikkun en Prøve, som tiener til Beviis
                    paa, hvad ved en nøyere Examen kand giøres. Han siges, at have drevet af
                    Himmelen fleere Helgene end 10 Paver have canoniseret. Men saadan Reduction vil
                    endda ikke meget forslaae, og det efter Romerske Skribenteres egen Tilstaaelse.
                    Mabillon haver skrevet en Dissertation, hvorudi han haver viset, hvor u-rimelig
                    denne Helgenes store Mængde er, helst af de nye, om hvilke Camus Biskopen af
                    Bellai sagde engang paa Prædikestolen, at han vilde give 100 nye Helgene for een
                    gammel. Naar Roman-Catholske tale saaledes, saa kand man slutte, hvad
                    Protestantiske Skribentere dømme herom, hvilke lade fast ingen blive staaende,
                    uden Patriarcher, Propheter og Apostle, saa at, om deres Annotater ere rigtige,
                    blive mange 1000 Stole ledige udi Himmelen. Sandeligen, naar man læser
                    Kirke-Historien, og deraf seer, at een formedelst Studsighed imod den høje
                    Øvrighed; en anden formedelst Iver i at forsvare Pavernes Interesse og
                    Myndighed; den tredie formedelst Ørkesløshed; den fierde formedelst Dumhed, og
                    en blind Troe, som han aldrig haver bemøjet sig med at efterforske; den femte
                    ved at igiennemhegle Mennesker for de Synder, som han selv dagligen haver
                    bedrevet; den <pb n="205" facs="adl/holberg/holberg11/holb11205" xml:id="s205"/> siette ved at give til
                    Kirker og Klostere Penge, som han ofte ved u-lovlige Middeler haver samlet; den
                    syvende ved blodige Forfølgelser imod Vildfarende; den ottende ved Hyklerie, og
                    med Iver at forfegte Lærdomme, som han selv i Hiertet haver beleet etc. og
                    saaledes merker, at nogle ved Magelighed og for godt Kiøb, og andre ved syndige
                    og u-lovlige Midler ere blevne Helgene, kand man holde for, at Papebrochs 24
                    Volumina kand reduceres til faa Blade, og at Helgene, som neppe kand faae Rum
                    udi Himmelen, kand med Magelighed indsluttes udi en liden Almanac. Thi de
                    fleeste Helgene kand lignes med vore caracteriserede Rangs-Personer, hvilke have
                    Titler af det, som de hverken ere, eller agte at blive. Jeg kand ikke forbigaae
                    her at anføre det Svar, som Cominæus engang fik af en vis Mand udi Bourges. Da
                    han spurte samme Mand, hvi man kaldede Joh. Galeazzo en Helgen, da det dog var
                    bekiendt, at han haver været en stor Tyran, svarede Manden: <hi rend="italics" xml:id="idm140209965593728">Man kalder dem her i Landet Helgene, som have givet noget til et Kloster.
                    </hi>Da Cardinal Bessarion saae, at man giorde mange Uværdige til Helgene, sagde
                    han: <hi rend="italics" xml:id="idm140209965592768">Disse nye Helgene komme mig til at tvivle, orn de gamle
                        og ere ægte </hi>(qvesti santi moderni mi fanno dubitare delli passati).
                    Saasom Tallet er blevet saa stort, at Aaret ikke kunde forslaae til Helgenes
                    Fester, haver man stiftet Alle Helgens Dag, paa det at ingen skulde forglemmes.
                    Man kand derfore herpaa applicere det, som Juvenalis siger om de Romerske Guder: </p>
            <lg xml:id="idm140209965591408">
               <l xml:id="idm140209965591152">
                  <hi rend="italics" xml:id="idm140209965590896">- - Nec turba Deorum</hi>
               </l>
               <l xml:id="idm140209965590080">
                  <hi rend="italics" xml:id="idm140209965589824">Talis, ut est hodie, contentaque sidera paucis</hi>
               </l>
               <l xml:id="idm140209965588976">
                  <hi rend="italics" xml:id="idm140209965588720">Numinibus miserum urgebant Atlanta minori</hi>
               </l>
               <l xml:id="idm140209965587872">
                  <hi rend="italics" xml:id="idm140209965587616">Pondere.</hi>
               </l>
            </lg>
            <p xml:id="idm140209965586672"> Træder man til den anden Canonisation og examinerer deres Adkomst, som have
                    erhvervet Titel af Helte, saa bliver Reductionen der ikke mindre. Man kand regne
                    3 Slags Helte. De allerældste bleve efter deres Død holdne for halve Guder, saa
                    at Templer for dem oprettedes, gud- <pb n="206" facs="adl/holberg/holberg11/holb11206" xml:id="s206"/>
                    dommelige Dyrkelse given, og Bolig dem assigneret udi Melke-Vejen. Saadanne vare
                    Hercules, Minos og adskillige andre, hvoraf nogle have øvet adskillige
                    Velgierninger imod Mennesker, andre derimod havde signaliseret sig ved Styrke og
                    Manddom. De efterfølgende vare saadanne, for hvilke man vel oprettede Templer,
                    men som dog ikke have faaet Sted iblandt Semideos eller halve Guder. Disse ere
                    de store Sejer-Herrer, hvis Meriter fornemmeligen have bestaaet i at myrde
                    Mennesker, og at undertvinge Lande og Stæder. De sidste ere de, hvis Meriter ere
                    af samme Natur som de Foregaaendes, men som maa lade sig nøje med den pure Titel
                    af Helte, som endnu bruges, og i vor Tiid gives i Fleng til mange, saa at det
                    Ord Helt er nu omstunder ikke af megen Betydelse. Naar man nu examinerer saavel
                    de nye som de gamle Heltes Adkomst, finder man, at den gemeenligen er ilde
                    grundet; thi, naar en Helt skal tages i den rette Meeening, og derved forstaaes
                    en Velgiører af det menneskelige Kiøn, som haver distingveret sig ved Dydens
                    Øvelse, som ved herlige Love haver cultiveret Mennesker, stiftet Stæder og
                    Regieringer, ophittet Konster og udrøddet Laster, seer man, at en stor Deel, som
                    er ziret med saadan Titel, og ophøjet til saadan Ære, maa igien degraderes. Thi
                    spørges der, hvorfore Alexander kaldes en Helt, saa kand dertil intet andet
                    svares end dette, at han gik stedse om med Sværd udi Haanden for at myrde
                    Mennesker: Achilles haver intet andet at beraabe sig paa end sine stærke Arme,
                    hvilket er en slet Adkomst, efterdi der findes adskillige umælende Creature, som
                    ere langt stærkere, saa at han lidet differerer fra en stærk og brutal
                    Arbejds-Karl. Det samme kand siges om Diomedes, Ajax og andre; thi det var
                    alleene stærke Arme, som giorde Folk til Helte udi Homeri Tiid. Hvad Æneas
                    angaaer, da meene nogle, at han kand ikke henføres til den Classe, St. Euvremont
                    siger, at han fortiener heller at ansees som en Munke-Ordens Stifter end som en
                    Heros. Men man kand sige, at han fortiener hverken den eene eller den anden
                    Titel; thi, med alle de Attester, som Vir- <pb n="207" facs="adl/holberg/holberg11/holb11207" xml:id="s207"/> gilius haver forsynet ham med, kand han dog hverken passere for
                    en Helt eller en dydig Mand; thi Poëten afmaler ham til Deels som en frygtagtig
                    Person, hvilket kommer ikke overeens med den Characteer, som gives de Homeriske
                    Helte, hvis Egenskab er Styrke og Brutalitet, til Deels ogsaa som en u-retfærdig
                    Mand, efterdi han voldtog under Ægteskabs Løfte en Dronning, som han siden
                    forlod; saadant passerer ikke for Heroismus ved vore Tamper-Retter. Alexander og
                    Cæsar kand med bedre Føje regnes blandt de Homeriske Helte; thi de fuldte begge
                    de Ældres Fodspor: Men hverken den eene eller den anden kand ved Examen
                    Philosophicum blive staaende paa Rullen. Thi det heeder, som Poëten siger: </p>
            <lg xml:id="idm140209965575488">
               <l xml:id="idm140209965575232">
                  <hi rend="italics" xml:id="idm140209965574976">Mais qvelqves vains lauriers, qve promette la guerre</hi>
               </l>
               <l xml:id="idm140209965574160">
                  <hi rend="italics" xml:id="idm140209965573904">On peut être Heros, sans ravager la terre.</hi>
               </l>
            </lg>
            <p xml:id="idm140209965572896"> At saadanne Titler til deslige Personer gives, er derfore enten af Hyklerie
                    eller Vildfarelse. Den kaldes Heros, som distingverer sig ved Krigs-Bedrifter,
                    og den kaldes en stor Mand, som excellerer baade udi Krigs- og Stats-Sager. Men,
                    naar man legger dem begge udi een Vejeskaal, kand de ikke opveje mod en dydig
                    Mand, hvilken egentlig fortiener Navn af en Helt. De sidste Slags Helte er
                    saadanne, til hvilke Titlen gives udi Fleng, og hvoraf mange ingen Adkomst
                    dertil kand vise uden af hykkelske Historie-Skrivere og Poëter, hvilke udi de
                    sidste Tider giøre og have giort saa mange Helte, at deres blotte Navn vilde
                    indtage meere Plads end Papebrochs Martyrologium og hans 24 Volumina in Folio.
                    Thi det er nu omstunder lettere at blive Helt, end det var udi Middel-Alderen at
                    blive Helgen, saasom de sidste Tiders Poëter give ligesaa godt Kiøb som
                    Middelalderens Munke. Af dette sees, hvilket Nederlag en Launoy vilde giøre,
                    hvis han ogsaa foretog sig at holde Mynstring over Helte, og at han vilde ved
                    Ermene udlede end fleere Helte af deres Boliger end Helgene af Paradiis. Jeg
                    haver viset udi Klims underjordiske Rejse, </p>
            <pb n="208" facs="adl/holberg/holberg11/holb11208" xml:id="s208"/>
            <p xml:id="idm140209965569392"> at Potuanerne med Helte-Titler beærede en Huus-Fader, der havde 12 vel optugtede
                    Børn, og derimod negtede de saa kaldne Seyer-Herrer, som havde bortdrevet deres
                    Tiid med at myrde Folk, Titel af Mennesker. Nu skrider jeg til de Academiske
                    Canonisationer eller den 3die Classe, som bestaaer af dem, der have Titel af
                    Polyhistores. Disse kand henføres til tvende dasser. Den første bestaaer af dem,
                    som have erhvervet sig saadanne Titler eller Academiske Canonisationer, førend
                    man begyndte at skrive lærde Journaler; den anden af dem, som have faaet Navn af
                    Polyhistores efter saadanne Journalers Publication. Af dem, som ere i den første
                    Classe, kand vises adskillige, som virkeligen have fortient den Titel. En
                    Erasmus, en Grotius, en Scaliger etc. kand med Rette bære saadant Navn, efterdi,
                    om de ikke besadde alle, saa dog de vigtigste Videnskaber, hvilke ikke kunde
                    erhverves uden ved idelig Læsning og et fast u-endeligt Arbejde. Derimod, siden
                    den Tiid man haver opfyldt Verden med lærde Journaler og Extracter af Skrifter,
                    hvormed en sættes i Stand til at tale om alle Slags Videnskaber, som han ikke
                    forstaaer, og at criticere Bøger, som han aldrig haver læset, kand man ved
                    maadelig Læsning erhverve et stort Navn. Aarsagen er, at man ligesaa hastig og
                    med mindre Møye kand læse 100 Extracter af Skrifter end een eeneste god Bog;
                    hvorudover een, som er begaved med en god Ihukommelse, kand ved deslige Læsning
                    giøre saadan Parade, at han iblandt visse Folk ansees som en Hexemester: Jeg
                    siger iblandt visse Folk, som ikke vide, af hvilke Kilder Lærdommen flyder. Det
                    er af saadanne Folk at Personen canoniseres. Og de, som see dybere ind udi
                    Tingen, og veigre sig ved at underskrive saadan Canonisation blive anseete som
                    avindsyge og misundelige Mennesker. Mynstringen med Personer af denne Classe
                    kand best giøres med at opholde enhver saadan Titular Polyhistor noget længe udi
                    en Materie, da merker man Sammenhængen, og da seer og hører man, at han intet
                    veed uden hvad han kand komme ihu af den Extract, som han haver læsed. In- <pb n="209" facs="adl/holberg/holberg11/holb11209" xml:id="s209"/> tet er i mine Tanker meere nødigt at
                    erindre; saasom Erfarenhed viser, at der er intet, hvorudi Folk meere lade sig
                    forblinde. Jeg forbliver etc. </p>
         </div>
      </body>
   </text>
</TEI>