<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 229</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid64735" decls="#biblid64735">
            <head xml:id="idm140209965763440">EPISTOLA CCXXIX.</head>
            <salute xml:id="idm140209965763024">Til **</salute>
            <p xml:id="idm140209965762608"> Jeg var forgangen udi et Selskab, hvor nogle, som havde læset mine Skrifter,
                    meenede, at jeg en og anden Gang havde stødet an mod Orthodoxien. Om de saadant
                    talede af Skiemt eller Alvor, kand jeg ikke til visse sige. Mit Svar alleene
                    skiemt-viis derpaa var: At jeg ikke havde kiendt nogen <hi rend="italics" xml:id="idm140209965761632">yvriaiæt; </hi>orthodox Baron. Dog sagde jeg udi Alvor derhos, at, om man
                    vilde examinere mine Kietterier, skulde man finde, at de bestaae alleene derudi,
                    at jeg ved alle Lejligheder tager GUD i Forsvar mod visse outrerede Orthodoxer,
                    der heller ville opofre den heele Religion, end vige en Fod breed fra en antagen
                    Bi-Artikel udi Religionen. Jeg haver udi mine Skrifter tilkiendegivet et
                    Principium, fra hvilket jeg aldrig viger, nemlig intet at troe, som strider imod
                    GUds hellige Egenskaber, og derfor, saa ofte en Talemaade udi Skriften
                    forekommer, hvoraf andre tage Anleedning til anstødelig Lærdom, som er vanskelig
                    at forsvare, holder jeg for, at man bør vige fra Bogstaven, for ikke at styrte
                    sig udi en Labyrinth, hvoraf man ikke kand reede sig. Saaleedes, naar der tales
                    om den arvelige Synd, forklarer jeg den saaleedes, at af vore syndige og
                    fordærvede første Forældre intet sundt kunde komme, og at det er dermed
                    beskaffet, som med spedalske Børn, der ere avlede af spedalske Forældre; Thi
                    saadan Lærdom er ikke saa anstødelig som deres, der sige, at GUD straffer Børn
                    for Forældrenes Misgierninger, og at Forfædrenes Synd tilregnes Efterkommerne,
                    ligesom de selv udi dem, førend de fødes, havde syndet. Thi deraf rejser sig en
                    Indvending, som Religionens Fiender giøre imod GUds Retfærdighed, hvilken man
                    haver Møye ved at forsvare. Videre: naar nogen af et eller andet Sted udi
                    Skriften eller af Exempler ville bevise, at gode Gierninger belønnes og
                    Misgierninger straffes udi denne Verden; Da, saasom Er- <pb n="181" facs="adl/holberg/holberg11/holb11181" xml:id="s181"/> farenhed viser, at saadant ikke altiid
                    skeer, men at det gaaer de Gudfrygtige ofte ilde, og Ugudelige indtil Enden
                    florere; Da, for ikke at underkaste GUds Forsyn og Direction Critiqve, siger
                    jeg, at Straf og Belønning er reserveret til den yderste Dom, som skeer ved
                    Opstandelsen. Videre: naar jeg hører, at man giør Fanden til Stifter af de
                    fleeste onde Ting, som skeer i Verden, holder jeg for, at man derudi gaaer for
                    vidt, efterdi saadan Lærdom kand have tvende skadelige Virkninger, nemlig: (1)
                    At den kand blive Mennesker til Skiul og Undskyldning for deres egne
                    Misgierninger. (2) at en Slags Manichæismus, derved kand indføres, hvorved
                    Fanden tillægges større Magt end han haver; Thi man seer, at Monsr. Bayle og
                    andre, som have villet forsvare den Lærdom om tvende Principiis, betiene sig
                    deraf. Videre: naar nogen U-overensstemmelse udi Skriftens Historie eller
                    Chronologie forekommer, da holder jeg for, at ved Skriften, som af GUds Aand
                    siges at være dicteret, alleene maa forstaaes Mose og Propheterne, det er
                    Lærdommen, men ikke Historien, som er forfatted af Mennesker, der kand tage
                    fejl. Thi derved til intetgiøres den Indvending, som Naturalister og Vantroende
                    betiene sig af, for at infirmere GUds aabenbarede Ord, hvilket intet lider
                    derved, naar man tilskriver forekommende U-overensstemmelse udi Historier og
                    Chronologie, enten til Skribenternes U-agtsomhed, eller til Copiist-Fejl.
                    Endeligen holder jeg i samme Henseende fornødent, naar nogen Historie
                    forekommer, som Vantroende støde sig over, at betiene sig af allegoriske
                    Forklaringer. Derudi og i deslige andre Poster bestaaer mine Kietterier: Om de
                    fortiene saaleedes at caracteriseres, skal jeg ej kunde sige; det alleene maa
                    man tilstaae, at, hvis derudi ere Vildfarelser, saa ere det saadanne
                    Vildfarelser, som GUD ikke kand mishage, efterdi man søger derved at stoppe
                    Munden paa Vantroende, og at giøre deres Indvendinger sløve og magtesløse. Ingen
                    Lærdom er fordømmeligere, end den, som giør GUD til Stifter af onde Ting: thi
                    derved giøres han ikke alleene til et Ondt, men end og <pb n="182" facs="adl/holberg/holberg11/holb11182" xml:id="s182"/> til det allerværste Væsen, saasom Mennesker
                    drives til det Onde af Passioner og egen Nytte; hvilket, om det ikke undskylder
                    deres Ondskab, saa giør det den dog begribelig; GUD derimod tillægges ingen
                    anden Motif end hans Velbehag. Jeg forbliver etc. </p>
         </div>
      </body>
   </text>
</TEI>