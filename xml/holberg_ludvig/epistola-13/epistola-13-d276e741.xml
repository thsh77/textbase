<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 13</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid56010" decls="#biblid56010">
            <head xml:id="idm140209966828864">EPISTOLA XIII.</head>
            <salute xml:id="idm140209966828448">Til **</salute>
            <p xml:id="idm140209966828032"> Du skriver mig til om Cardinal Fleurys Afgang, og holder for, at hans Død er et
                    stort Skaar for Frankrige. Jeg er herudi af samme Tanker med dig, holdende de
                    Satirer, som nyeligen ere giorde over hans Person, at være ugrundede. Hvis han
                    ikke haver været den anseeligste Minister, </p>
            <pb n="29" facs="adl/holberg/holberg11/holb11029" xml:id="s029"/>
            <p xml:id="idm140209966825776"> som Frankrig haver haft, saa haver han været den nyttigste: Thi han havde den
                    Qvalitet, som fornemmeligen bør udfordres af en ægte Statsmand, nemlig at
                    indprente Folk høye Tanker om sin Troe og Redelighed. Hvis hans Hierte svarede
                    til hans Ord og Gierninger, kand rnan holde ham for en dydig og duelig Minister:
                    Hvis der hos ham var Simulation og et forstilt Væsen, saa maa man tilstaae, at
                    han haver været en ægte Politicus, og langt finere end enten Richelieu eller
                    Mazarin, paa hvis Ord og Løfter ingen vilde forlade sig, og under hvis
                    Ministerio Frankrig tog ligesaa meget af udi Credit, som det tiltog udi Magt.
                    Man kand ikke see et Menneske længer end til Tænderne; man maa derfore dømme om
                    en Mand, alleene efter hans Gierninger: Og, naar saa er, maa man holde Cardinal
                    Fleury for en oprigtig og ærlig Minister, efterdi man udi hans heele Liv intet
                    Tegn finder til Duplicitet eller Falskhed, hverken for den Tiid han antog
                    Ministerium, eller udi hans Ministerio. Om han haver været Aarsag og Raadgiver
                    til den store Krig, som nu føres, kand ingen for vist sige. Dette er dog klart,
                    at han i nogle Aar haver søgt at hindre U-roelighed, og arbeydet paa, ikke
                    alleene at moderere de Franskes Hidsighed, men endogsaa at befordre en
                    almindelig Fred udi Europa. Et saadant Arbeyde synes meest at have occuperet ham
                    i denne Post; og har han ved sine fredelige Anslag udvirket, at det Franske Hof,
                    som stedse tilforn havde været Kilde til alle Uroeligheder, i hans Tiid blev
                    anseet som et almindeligt og upartisk Tribunal eller Dom-Huus, hvortil andre
                    Potentater have appelleret; saa at Had og Mistanke hos andre Folk blev
                    forvandlet til Estime og Tilliid, og Riget derved tiltog ikke alleene udi
                    Reputation, men og udi Magt; thi den nu regierende Konge kunde ligesom ved et
                    Nik foreskrive andre Stæder Love, og Riget var virkeligen mægtigere, end det
                    nogen Tiid havde været udi den meest florerende Tilstand under Ludvig XIV. Det
                    er ikke troeligt, at en Herre, der havde naaet en Alder af fast 90 Aar, og
                    allereede havde en Fod udi Graven, skulde nyeligen <pb n="30" facs="adl/holberg/holberg11/holb11030" xml:id="s030"/> for sin Død ville kuldkaste en Bygning, som
                    han med saa stor Arbeyde havde anlagt: Det er troeligt, at yngere Raadgiveres
                    Anslage have omsider prævaleret, og at han alleene haver tilladt det, som ikke
                    stod i hans Magt meere at hindre. Dette kand oplyses af et artigt Brev, han
                    skrev til Monsr. Fontenelle, der opmuntrede ham som en Stats-Medicum at stille
                    de Uroeligheder, som reysede sig imellem Spanien og Engeland. Svaret var
                    saaledes: <hi rend="italics" xml:id="idm140209966819136">Det et fornødent, at begge Rigers Konger tage en
                        Dosin af Abbé St. Pierres Elixir.</hi>
                </p>
            <p xml:id="idm140209966818144"> Du skriver ellers, at ved Leylighed af dette Dødsfald anmærkes, at, ligesom
                    dette Seculum er ikke saa frugtbart paa hovedlærde Mænd, som det forrige, saa
                    kand det ey heller vise saadanne anseelige Statsmænd. Thi hvor finder man nu en
                    Richelieu, en Mazarin, en Cromvel, en Uhlfeld, en Griffenfeld, en Oxenstierne,
                    en de Wit, og andre deslige, sorn den forrige Alder haver frembragt? Du meener,
                    at Fleury er den Eeneste i vor Alder, som kand lignes ved ovenmældte Mænd. Jeg
                    giver dine Ord heri Magt; men holder for, at saadant reyser sig ikke af disse
                    Tiders Ufrugtbarhed, men alleene af Mangel paa Leylighed. Thi den vedtagen Skik
                    i forrige Tider blant Regentere, at kaste den heele Regierings-Byrde paa visse
                    Personer, ophører nu mestendeel. Konger og Førster legge gemeenligen nu
                    omstunder selv Haanden paa Roret, og ville ikke vide af Premiers Ministres at
                    sige: Ligesom derfor Maanen intet Skin kand give, saalænge som Solen tilligemed
                    er paa Himmelen, saa fordunkles ogsaa vore Tiders Statsmænd af samme Aarsag. At
                    Richelieu og Mazarin udi deres Tiid glimrede saameget, reysede sig deraf, at den
                    første levede udi en Konges Tiid, som ikke kunde regiere uden ved en
                    Premier-Minister, og den anden faldt ind udi en Konges Mindreaarighed. Der er
                    ogsaa funden een og anden navnkundig Stats-Minister under Konger og Førster, der
                    selv have været arbeydsomme, og haft Øye paa Regierings Sager; hvilket sees af
                    Uhlfelds, Griffenfelds og nogle andre Exempler; men det er dog rart, og, naar
                    saa- <pb n="31" facs="adl/holberg/holberg11/holb11031" xml:id="s031"/> dant er hendet, er det skeed i
                    Henseende til en ugemeen Affection, som Regentere have baaret til visse
                    Personer; thi man seer, at Europæiske Potentater gemeenligen nu omstunder ingen
                    Store-Viziers ville have, tvertimod de søge at reducere endogsaa mange andre
                    høye Embeder. Saaledes ere udi Frankrig ingen Maire du palais, eller Connetable,
                    i Engeland ingen High Stuart, og i de Nordiske Riger ingen Drost,
                    Rigs-Hofmester, og undertiden end ingen Store-Cantzler meere. At de
                    Store-Vizierer udi Tyrkiet og Persien, skiønt den høyeste Magt dem der bliver
                    overdragen, ikke ere udi den Anseelse, som nogle Europæiske Premiers-Ministres
                    have været, reyser sig en Deel deraf, at deres Regiering varer saa kort, en Deel
                    ogsaa efterdi de gemeenligen tages af Skummet af Almuen, og settes i saadanne
                    høye Poster. Det er troeligt, at hvis Richelieu havde været i Tieneste under
                    Ludvig XIV. hans Navn havde blevet lidet eller intet bekiendt; iligemaade, at
                    meget af Mazarins Actier skulde have været faldet, hvis han havde levet nogle
                    Aar efter den Tiid, da høystbemeldte Konge tog sig selv Regieringens Sager an:
                    Men Tidernes Tilstand gave disse Mænd Anledning til at vise deres Pund, og at
                    bringe deres Navn paa den høyeste Spidse. De havde begge store Naturens
                    Qvaliteter, skiønt ikke af lige Art, saa at det synes nødigt, for at danne en
                    complet Stats-Minister, at støbe dem sammen, eller at temperere den Franske
                    Cardinals Ild med den Italienske Prælats lis: Thi den første var fræk og
                    dristig; den sidste bange og varsom. Richelieu foretog sig store og
                    halsbrækkende Ting, hvilke han ved en ugemeen Activitet og Hurtighed satt i
                    Verk. Mazarin fuldte vel hans Fodspor; men med yderste Agtsomhed: Saa at man
                    kand sige, at den eene løb, og den anden krøb til Maalet; hvilket de begge
                    naaede, skiønt rettere: Denne lagde sidste Haand paa det, som hiin havde satt i
                    Verk, nemlig, at bringe Frankrig udi Anseelse, og at forøge den Kongelige Magt
                    og Myndighed. Udi Richelieu saae man at skinne, alt hvad Frankrig af Sindets
                    Gaver kand tilveye bringe, nem- <pb n="32" facs="adl/holberg/holberg11/holb11032" xml:id="s032"/> lig
                    et stort og hastigt Begreb, Hurtighed i at opfinde, Hurtighed i at i verksette,
                    og Hierte til at forsvare sine Gierninger, og at holde sine Fiender Stangen. Udi
                    Mazarin derimod fandt man de Egenskaber at fremskinne, og de naturlige Frugter,
                    som Italien gemeenligen producerer, nemlig Varsomhed, List, Simulation: Thi han
                    gik tilbage eller defilerede, saa tit han ikke kunde gaae lige frem, og gierne
                    tog imod et Ørefigen, paa det han ved sikker Leylighed kunde give to igien;
                    hvorudover hans Mundheld gemeenligen var dette: Laischons les dire, pour vou
                    qu'ils nous laischent faire: Saa at derfore, hvad hiin vandt ved sin Activitet,
                    vandt denne ved sin Passivitet, og ved at tage Svøftet ind, naar Stormen rasede,
                    eller at lade sig slaae af sine Fiender, indtil de trættedes derved. Med slige
                    Qvaliteter var ingen Under, at Discipelen længere kunde conservere sig end
                    Mesteren; thi den eene var større Stats-Mand, den anden større Hof-Mand: Den
                    eene havde nøyere udstuderet Frankrigs Stat, og hvorudi Rigets Styrke og Svaghed
                    bestoed: Den anden udstuderede nøyere Hoffets Tilstand, gav agt paa dets
                    Aspecter, og derefter, som et Veyrglas steeg og igien nedfaldt. De vare begge
                    listige og forslagne Ministrer; men, saasom udi Richelieu var en Blanding af
                    adskillige stridige Egenskaber, saa var hans Snildhed ikke saa kiendelig som
                    Mazarins, hvilken var en bestandig Ræv, og aldrig fornegtede sig selv. Dette var
                    Aarsag, at man undertiden kunde bygge paa den førstes, men aldrig paa den
                    sidstes Ord og Løfter. De vare begge pengegiærrige; men den sidstes Giærrighed
                    var uden Grændser; thi han undsaae sig ikke ved, at sælge Ære, Embeder og alting
                    for Penge: Og, naar nogen bebreydede ham saadant, slog han det af med Latter.
                    Saaledes, da han engang blev forekastet, at han giorde saa mange Dues i
                    Frankrige, svarede han smilende: Je ferai tant de Ducas, qu'il sera honte de
                    l'être et de ne l'être pas. Derimod kand man sige, at, hvis han var meer
                    pengegiærrig, saa var han mindre hevngiærrig end Richelieu: Thi han var stedse
                    færdig til at forlige sig med <pb n="33" facs="adl/holberg/holberg11/holb11033" xml:id="s033"/> sine
                    Fiender, skiønt det er troeligt, at saadant skeede ikke saa meget af Fromhed,
                    som af en naturlig Frygtagtighed. Jeg forbliver etc. </p>
         </div>
      </body>
   </text>
</TEI>