<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 467</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid68429" decls="#biblid68429">
            <head xml:id="idm140209965296800">EPISTOLA CDLXVII.</head>
            <salute xml:id="idm140209965296384">Til **</salute>
            <p xml:id="idm140209965295968"> Min Herre forundrer sig over den milde Dom, som jeg fælder over Autor til det
                    Skrift kaldet L'homme Machine. Jeg fælder ingen mild Dom over saadan Autor, der
                    forkaster baade Religion og Morale. Jeg siger alleene, at, eftersom det synes,
                    at hand af alt for subtile Speculationer kand være forledet til saadanne
                    selsomme Meeninger, hvorved hand er ligesom druknet udi sin Viisdom, hand da er
                    mindre lastværdig end visse Skribentere, der af Kaadhed drive Spot med
                    Religionen, og intet troe, efterdi de intet ville troe. Den første kand lignes
                    ved en beskienket Mand, hvis Hierne af for hidsig Drik er kommen udaf lave,
                    eller med en, der af for megen Læsning har faaet Skade paa Synet; De sidste
                    derimod kand lignes ved dem, der have Øyne, men ikke ville see, og der have
                    Forstand, som de ey ville bruge. L'homme Machine er vel et af de
                    vederstyggeligste Skrifter, som nogen Tid er kommet for Lyset: Men man seer
                    adskillige Argumenter, hvorvel ilde grundede, at have noget Skin. Man maa vel
                    tilstaae, at den Lærdom, som grunder sig paa Erfarenhed, er den sikkerste
                    Rette-snoer. Man maa med Autor tilstaae, at hundrede Vildfarelser reyse sig af
                    antagne definitioner, og af Argumenter a priori. Man maa ogsaa tilstaae, at
                    Organa, Blod og Vædsker contribuere til det, som man kalder Fornuft, og at de
                    udvirke Affecter og Tilbøyelig- <pb n="250" facs="adl/holberg/holberg11/holb11250" xml:id="s250"/>
                    heder, og naar saa er, seer man, hvad som har forført Autor, og som har bragt
                    ham til de farlige Meeninger at nægte Siælen og dens Virkninger, at giøre den
                    til et Chimere og non ens, og at tilskrive Legemet alt, hvad som tillægges
                    Siælen: Men, endskiønt man tilstaaer Blodets og Vædskernes Virkninger udi et
                    Menniske, saa flyder dog deraf ikke at Siælen bliver til intet, og at efter hans
                    Sigelse Organisationen er Menniskets Merite: Thi, u-anseet alle de Experimenter,
                    som hand anfører, og hvormed hand søger at viise, at ligesom Legemet er dannet
                    saa er hvert Menniskes Villie og Tilbøyelighed, seer man dog noget hos
                    Mennisket, som ikke kand henføres til Mechanismum, nemlig Strid mellem Kiød og
                    Aand, som Skriften siger, efterdi et hvert Menniske kand sige: Video meliora
                    proboqve, deteriora seqvor. Det er: jeg seer og samtykker det gode, men følger
                    det onde: Man seer og, at Mennisket udi den største paroxysmo, som Blodets
                    Fermentation og Hiernens Forvirrelse foraarsager, ofte kand moderere en Affect
                    eller i det ringeste dømme, at den bør modereres. Frihed til at tænke, kand ved
                    Legemets U-orden vel Baand paalægges, den kand dog ikke gandske qvæles, hvilket
                    og viises af Erfarenhed, som Autor beraaber sig paa, saa at her kand anføres
                    Erfarenhed til Beviis paa det eene saavel som paa det andet. En saadan Frihed er
                    noget Antimachinistiskt, og som viiser, at et Menniske bestaaer af andet end af
                    en pur Materie alleene: Ligesom nu Erfarenhed viiser, hvad Legemets Dannelse
                    udvirker, saa viiser ogsaa Erfarenhed, at udi et Menniske er noget, som strider
                    derimod, og at derudi er en Dualitet eller dobbelt Kilde: Thi, hvis det ikke var
                    saaledes, burde ingen Strid være, men alting maatte drives ligesom et Skib
                    blindt af Vinden, naar ingen Styrmand sad ved Roret. Legemets Dannelse maa
                    derfore lignes ved Vinden, der driver Skibet til Skiær og Klipper, og Siælen ved
                    Styrmanden, der søger at forekomme Skibbrud. Man seer heraf hvorvidt Autor
                    extravagerer. Alt hvad man ham kand tilstaae er dette, at udi Misgierningens
                    Refselse Straffen kand skærpes og for- <pb n="251" facs="adl/holberg/holberg11/holb11251" xml:id="s251"/> mildes efter Misdæderens Constitution: Og, at endskiønt en Misgierning er hos
                    tvende Personer lige stor, saa er den dog ikke lige strafværdig, efterdi en har
                    hæftige Affecter at bestride, men den anden synder af fri Villie. Jeg forbliver
                    etc. </p>
         </div>
      </body>
   </text>
</TEI>