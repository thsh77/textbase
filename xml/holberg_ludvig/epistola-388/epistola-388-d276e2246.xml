<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 388</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid67287" decls="#biblid67287">
            <head xml:id="idm140209965441872">EPISTOLA CCCLXXXVIII.</head>
            <salute xml:id="idm140209965441456">Til **</salute>
            <p xml:id="idm140209965441040"> Min Herre skriver, at han tabte sin Sag, efterdi hans Modstander havde sex
                    Stæmmer mod fem. Han holder det for en stor Uheld udi Rettergang, at Dom skal
                    fældes efter de fleeste Stæmmer: Han siger, at de fem Dommere, som han <pb n="228" facs="adl/holberg/holberg11/holb11228" xml:id="s228"/> havde paa sin Side, kunde veje op
                    mod 12 af de andre, og at det er noget, som ingen tvivler om. Jeg bekiender, at
                    hans Betænkning herover er ikke ilde grundet: Adskillige fornuftige Mænd have
                    været af samme Tanker. Plinius sagde derudover fordum udi samme Tilfælde:
                    Suffragia numerantur, non ponderantur, det er: Stemmerne vejes ikke, men tælles.
                    Men man kand regne saadant blant de fornødne Uheld, som ikke er at ændre. Thi,
                    hvis efter Stemmernes Pluralitet Domme ikke fældedes, kunde ingen Sag komme til
                    Ende; ja intet Collegium, intet Societet eller Republik kand bestaae uden ved
                    saadant Middel. Det er i den Henseende at Politici ansee visse Republiker og
                    Societeter som mangelhaftige og ilde indrettede; efterdi udi de almindelige
                    Forsamlinger intet kand sluttes eller forhandles efter de fleeste Stemmer. Af
                    saadan Svaghed laborere de syv foreenede Nederlandske Provincier; efterdi hver
                    Provincie, ja hver Stad, holder sig ikke forbunden til at rette sig efter, hvad
                    som ved Pluralitet sluttes udi General-Staternes Forsamling. Samme Fejl
                    tillegges og det Svitzerske Eidgenossenschaft. Herudover kand de nyttigste
                    Anstalter ofte ingen Fremgang have, og Forvirrelser ikke hæves. Dette meene dog
                    nogle at kunde undskyldes hos ovenmeldte tvende Stater; efterdi hver Provincie,
                    ja hver Stad, er en egen Republik, og efterdi Foreeningen er sluttet med
                    saadanne Vilkaar. Men udi Polen, som er et eeneste sammenføjet Rige, kand
                    saadant ikke undskyldes: Tvertimod, man kand ingen Regierings-Form ansee meer
                    vanskabt og daarligere indrettet; thi der kand en Nuntius terrestris eller et
                    eeneste Land-Bud ved Modsigelse til intet giøre, hvad 300 fornuftige og
                    velsindede Patrioter have besluttet. Polakkerne ansee vel saadant Liberum Veto,
                    og Frihed til at imodsige, som en Zirat og Herlighed: Men alle sunde Politici
                    ansee det som en hæslig Plett og Fordærvelse. Erfarenhed viser ogsaa, at
                    Forvirrelsen udi Polen ofte er saa stor, at der er meere Anseelse til Anarchie
                    eller ingen Regiering, end til indskrænket Monarchie. Den Herlighed, som
                    Polakkerne bryste sig af, er <pb n="229" facs="adl/holberg/holberg11/holb11229" xml:id="s229"/> just
                    Kilden til samme store Riges Afmægtighed. Thi hvilken Stat kand være
                    skrøbeligere end den, hvorudi enten ingen Resolution kand tages, eller hvor det,
                    som af nogle 100de fornuftige Mænd er besluttet, kand kuldkastes af een, som
                    enten er ukyndig, ilde sindet, eller som af Rigets Fiender haver ladet sig
                    bestikke. At der ingen Tiid skulde findes saadan Mand udi et stort Land, kand
                    ansees som et Mirakel. Erfarenhed lærer, at saadanne Mænd ere ikke saa rare, og
                    Polens Fiender have ofte vidst at betiene sig deraf. Ingen Regiering kand
                    fortiene at bære Navn af Regiering, med mindre dens Majestæt er concentreret
                    enten udi en Person eller udi et Raad, som forestiller det heele Folk; og intet
                    Raad, intet Collegium, og ingen Ret kand være af nogen Nytte, med mindre
                    Stemmernes Pluralitet maa gieide. Jeg tilstaaer gierne, at udi Rettergang mange
                    lide derved; thi det hender sig ofte, at, naar Stemmerne ere saa deelte, at
                    derudi fast er en Ballance, en ukyndig eller ilde sindet Bisidder falder til det
                    ubillige Partie; hvoraf flyder, at en saadan een, ved at legge sin Stemme paa
                    Vegt-Skaalen, afsiger Dommen. Men saadan Uheld kand ikke forekommes udi store og
                    talrige Rette. Man kunde derfore falde paa de Tanker, at et Lands Jurisdiction
                    derved intet leed, om man lod Sager paakiende af en eeneste Dommer, nemlig
                    saadan en, som alle erkiendte for en fornuftig Jurist og en ærlig Mand. Derved
                    kunde forebygges ovenmeldte Uheld, store Penge kunde spares, som maa anvendes
                    paa talrige Collegiers Underholdning, og Umagen blev den samme: Thi det koster
                    ligemegen Umage, enten jeg hører en Sag alleene, eller tillige med andre.
                    Forskiellen er ikkun denne, at Voteringen blev kortere og Skriverens Protocol
                    tyndere. Dette er noget, som kand lade sig høre, hvorvel jeg tvivler ikke paa,
                    at jo adskillige Indvendinger derimod kand giøres. Jeg forbliver etc. </p>
            <pb n="230" facs="adl/holberg/holberg11/holb11230" xml:id="s230"/>
         </div>
      </body>
   </text>
</TEI>