<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 135</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid61970" decls="#biblid61970">
            <head xml:id="idm140209966108816">EPISTOLA CXXXV.</head>
            <salute xml:id="idm140209966108400">Til **</salute>
            <p xml:id="idm140209966107984"> Blant rare og selsonime Folk udi vor Norden, hvorpaa den ellers ikke er saa
                    frugtbar som andre Lande, kand regnes Joh. Robeck en Svensk Autor. Samme Robeck
                    er fød udi Calmar 1672. Han giorde stor Fremgang udi Boglige Konster. Da han
                    opholdt sig udi Upsal, for at forfremmes videre derudi, og Keyser Marci Antonini
                    Reflexioner fulde ham i Hænderne, fattede ham en yderlig Foragt for Verden. Men,
                    saasom Universitetets Cantzler, der maaskee havde hans Lærdom mistænkt, ikke
                    vilde tillade ham offentligen at disputere udi Upsal, forlod han af Fortrydelse
                    sit Fæderne-Land og begav sig til Tydskland, hvor han af Jesviter lod sig
                    overtale til at antage den Romerske Lærdom. Derpaa reysede han allevegne om udi
                    Italien. Efterat han længe havde omflakket, fik han Lyst til Fæderne-Landet
                    igien, hvor han af Carolo 12. fik Frihed at forblive. Men efter samme Konges
                    Død, vilde man ikke tillade ham som en Apostat og Jesvit at opholde sig længer i
                    Sverrig; hvorudover han forlod Landet anden gang, og søgte de Romerske Stæder
                    igien. Udi det Aar 1734. ankom han til Rintel, hvor han af Melancholie holdt sig
                    inde udi sit Cabinet en lang Tiid. Endelig, efter at han der havde giort sit
                    Testament, og skikket de meeste af sine Sager og Skrifter til den lærde
                    Funccius, som da opholdt sig paa samme Stæd, begav han sig eene udi en Baad, som
                    han havde kiøbt, og roede fra Strand-Bredden med alles Forundring. Ingen vidste,
                    hvad saadant vilde betyde: Men kort derefter fandt man hans døde Legeme udi
                    Weser-Strømmen ikke langt fra Bremen; hvorudover ingen tvivlede om, at han jo af
                    Tungsindighed havde taget Livet af sig selv, og blev man derudi bestyrket af et
                    Skrift, som han havde efterladt sig, og som bemeldte Funccius var ombeden at
                    lade publicere. Samme Skrift kaldes <hi rend="italics" xml:id="idm140209966105104">Phi-</hi>
                </p>
            <pb n="131" facs="adl/holberg/holberg11/holb11131" xml:id="s131"/>
            <p xml:id="idm140209966103008">
               <hi rend="italics" xml:id="idm140209966102880">losophiske Betænkning over Egen-Mord. </hi>Derudi stræber
                    Autor at forsvare saadan Gierning, og til den Ende anfører alle de Argumenter,
                    som kand tiene i hans Kram: Han viser, at Egen-Mord haver været agtet en heroisk
                    Gierning blant de meest moraliserede Nationer, foregivende, at Lactantius og
                    Augustinus ere de første, som saadant have fordømt. Han bevæbner sig med 12
                    efter hans Tanke Hoved-Beviis, hvilke dog alle ere lette at igiendrive. Det
                    vigtigste synes at være dette. Et Menneske seer sig udi u-lægelig Sygdom: Han
                    seer sig ingen Nytte at kunde giøre i Verden; tvertimod, han seer sig alleene at
                    være andre til Byrde: Han finder en idelig Smerte, der kand sette hans
                    Taalmodighed paa Prøve: Hvorledes kand den siges at synde, der udi saadan Maade
                    forkorter et unyttigt Liv, og tilligemed giør Ende paa sin Lidelse? Men til
                    dette Argument have Moralister forhen svaret tvende Ting; 1.) At jo større
                    Lidelsen er, jo meere er Patienten at berømme, der stræber at opbie GUds Time,
                    og jo meere opbygger han sin Næste. 2.) At mange Svagheder, som holdes
                    u-lægelige, ere dog formedelst Taalmodighed og Tilliid til GUD overvundne og
                    hævede. De fornuftigste Hedninge have været af samme Tanker, og have lignet
                    Mennesker ved Skildtvagte, der ere satte paa visse Poste, hvilke de ikke maa
                    forlade. Hvad man end kand sige herom, saa er det daarligt, med nogle at ville
                    giøre Selv-Mord til en heroisk Gierning. Jeg bifalder herudi deres Meening, som
                    holde formasteligt at rose, og vanskeligt at undskylde det, skiønt jeg dog
                    aldeeles ikke underskriver Almuens og mange Geistliges haarde Domme, efterdi de
                    nægte slige Folk Salighed og Naade hos GUD. Man maa for alting see til, at ingen
                    Lærdom føres, hvorved Skaar giøres udi GUds Retfærdighed og Barmhjertighed, og
                    hvorved en vrang Idée gives om hans hellige Egenskaber. Derefter indretter jeg
                    min Theologie, og meener jeg, at min Heterodoxie selv derved kand undskyldes.
                    Hvad kunde man dømme om den Regent, der lod see en stedsvarende Vrede og U-naade
                    mod en Undersaat, efterdi han <pb n="132" facs="adl/holberg/holberg11/holb11132" xml:id="s132"/> udi
                    Lidelse og Pine ikke øvede en Stoisk Bestandighed. At holde Stand udi slige
                    Fristelser er en Qvalitet, som nærmer sig til Heroismum; hvorudover de, som udi
                    store Smerter og Gienvordigheder lade Modet falde, kand heller ansees, som
                    skrøbelige og ufuldkomne end som rebelske Undersaatter, der forskylde ævig
                    Straf, og der have giort sig uværdige til all Naade. Et er ey at kunde undskylde
                    en Gierning, et andet er derfore at dictere ævig Straf. Erfarenhed lærer, at
                    Mennesker have Livet kiær; hvorudover man kand slutte, at de som bedrive saadan
                    Gierning, maa være overvældede af Angest, Lidelse og Gienvordighed, ja udi
                    saadan Stand, som heller opvækker Medlidenhed end Vrede. Jeg tilstaaer, at de
                    som udi saadan Tilstand tabe Modet, ikke bør undskyldes; jeg tilstaaer ogsaa, at
                    Øvrigheden for Exempels Skyld giør ikke ilde i at nægte dem christen Jord; men
                    jeg holder derhos for, at deres Domme ere for haarde, som holde slige ælendige
                    Mennesker uværdige til all Naade, helst, om de af Vildfarelse meene at ved
                    saadan Gierning ikke syndes. GUds Domme blive uden Tvivl i mange Ting anderledes
                    end Menneskers Domme. Vi fordømme dem som udi store Lidelser lade see
                    Utaalmodighed: Men GUds hellige Egenskaber byde os at moderere vore Domme. Det
                    Principium, som jeg herudi haver taget, foraarsager ogsaa, at jeg dømmer mildere
                    om dem, der døe udi Fortvivlelse, og agte sig GUds Naade uværdige, end om
                    ryggesløse Mennesker, der døe med samme Frækhed og Assurance, sorn de udi deres
                    Levnet have ladet see; thi det første giver Prøve paa egen Foragt, en slags
                    Ydmyghed og Frygt for GUD. Det andet viser Hovmod, liden Frygt for GUD, ja noget
                    som nærmer sig til Atheismus. Jeg forbliver etc. </p>
            <pb n="133" facs="adl/holberg/holberg11/holb11133" xml:id="s133"/>
         </div>
      </body>
   </text>
</TEI>