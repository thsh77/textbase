<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 150</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid62565" decls="#biblid62565">
            <head xml:id="idm140209966033552">EPISTOLA CL.</head>
            <salute xml:id="idm140209966033136">
               <hi rend="italics" xml:id="idm140209966032880">Til Collegium Politicum udi Provinden. Høyvise Herret
                        Patrioter!</hi>
            </salute>
            <p xml:id="idm140209966031904"> Eders Indsigt udi politiske Sager gaaer vidt; thi jeg mærker, at I have ikke
                    alleene Fædernelandets udi Særdeeleshed, men og heele Europæ almindelige Velfærd
                    for Øyene. N. N. en af Societetets værdige Lemmer skriver mig til, at I nu
                    omstunder arbeyde paa at udfinde et sikkert Middel, hvorved Tvist og U-eenighed
                    mellem Riger og Republiqver kunde ophøre, og en almindelig bestandig Fred udi
                    Christendommen kunde tilveye bringes. Samme brave Provincial-Statsmand forlanger
                    ogsaa at høre mit Betænkende derover; hvilket jeg ikke veigrer mig ved, dog
                    saaleedes, at jeg underkaster det Collegii Correction, og derved acqviescerer.
                    Jeg forkaster ikke aldeeles Abbé St. Pierres bekiendte Forslag, skiønt det af
                    mange er bleven vraget og beleed. Jeg holder for, at det i visse Maader kand
                    antages, men med fornøden Correction. Mine <pb n="141" facs="adl/holberg/holberg11/holb11141" xml:id="s141"/> ringe Tanker ere, at man først giør Begyndelse med at afskaffe
                    paa eengang de mange Krigs-Raad, hvoraf alle Lande vrimle. Derved spares baade
                    mange Bekostninger, som anvendes paa slige Betienteres Underholdning, og en Vey
                    kand banes til en almindelig Fred udi Christendommen: thi, naar ingen bliver
                    meer salarered for at give Raad udi Krigs-Sager, og Regentere i saa Maade blive
                    Raadvilde, er strax en god Begyndelse giort, og en stor Knude er løset. Dette
                    fornødene Præliminaire haver Abbé St. Pierre ikke i Agt taget, da dog Grundvold
                    til Reformation derved maa legges. Thi, ligesom en fornuftig Medicus, førend han
                    skrider til at fordrive Sygdommen, søger først at rense Maven, paa det at
                    Medicinen desbedre kand virke: Ligeledes maa Politici gaae til Verks, naar de
                    ville reformere Staten; thi Lægekonst og Stats-Videnskab have saadan Rapport med
                    hinanden, at de ere som Sødskende-Børn: og er det derfore, at man paa mange
                    Steder seer Doctores Medicinæ at bruges udi vigtigste Stats-Forretninger.
                    Efterat saaledes en god Grundvold er lagt, og Tønder til Ilden er dæmpet, holder
                    jeg for, at man kand skride til Abbé St. Pierres Forslag, ved at stifte et
                    almindeligt Collegium af Freds-Raad. De sammes Jurisdiction skulde dog alleene
                    bestaae derudi, at de skulde kiende udi Tvistigheder, om de vare gandske uden
                    Grund, eller om de vare saadanne, som kunde ventileres for en Ret. Hvis de funde
                    en af de stridige Parter at ville føre Kriig uden mindste Grund og Skin af Ret,
                    skulde de med kloge og kraftige Argumenter give alle Lande saadan Ugrund
                    tilkiende; hvorved Tvistighederne strax vilde udi Fødselen qvæles: thi de
                    fleeste vilde undsee sig at paastaae Prætensioner, hvortil saa mange og
                    fornuftige autoriserede upartiske Dommere ikke have kunnet finde mindste Skin.
                    Hvis derimod Tvistigheder, som de fleeste ere, befandtes Problematiske, skulde
                    de skriftligen give hvert Parties Argumenter tilkiende, og derpaa raade dem til
                    Forliig. Hvis imod Formodning intet dermed kunde udrettes, skulde Sagerne
                    afgjøres ved Tærning-Kast. Jeg tvivler ikke paa, </p>
            <pb n="142" facs="adl/holberg/holberg11/holb11142" xml:id="s142"/>
            <p xml:id="idm140209966022640"> at de gode Herrer vilde støde sig over dette sidste Middel, og holde for, at det
                    var sikkere, efter Abbedens Forslag at fælde Dom udi Sagerne, end at lade dem
                    komme an paa et blindt Tærning-Kast. Men haver Taalmodighed, og hører, hvorpaa
                    dette Paradox er grundet. Man kand vel sige, at det er u-rimeligt at lade Sager
                    af største Vigtighed, og Prætensioner, som man holder for retmessige, ankomme
                    paa den blinde Lykke: men mon en Krigs-Udfald er ikke lige saa uviss? Hvo som
                    tvivler derom, haver kun at blade udi Historier, for at blive overbeviset om, at
                    Kriig og Feltslag er ikke andet end Tærning-Kast. Efterdi nu saaledes er
                    beskaffet, og det eene med det andet er ikke andet end at sette sin Ret paa
                    Spill; er det da ikke bedre at underkaste sig det Spill, som er mindst blodigt
                    og kostbart? Der er derfore intet bedre Middel til at conservere en almindelig
                    Fred, end enten at lade Tvistighederne paakiendes af en tilfælles og autorisered
                    Ret, eller at lade den decidere ved Tærning-Kast. Det sidste er dog sikkere, og
                    haver bedre Virkning end det første; Thi man seer af daglig Erfarenhed, at
                    enhver, som for Retten taber en Sag, beskylder Dommeren enten for Uvidenhed
                    eller Partiskhed; Saa at det er troeligt, at, hvis der ingen Ret var uden Appel,
                    saa appellerede de stridende Parter saa længe som de havde Ævne dertil.
                    Anderledes er det ved Tærning-Kast eller andet Spill af Hazard: enhver
                    acqviescerer derved, og tilstaaer, at hvad hans Contra-Part haver vundet, er en
                    lovlig og retmessig Acqvisition. Det var at ønske, at man betienede sig og af
                    samme Middel udi Indenlandske Tvistigheder og Tretter imellem enhver Stads
                    Borgere indbyrdes. Thi, ligesom det er ligesaa uvist, hvorledes Dommen vil
                    fældes udi en Sag, helst for en tallriig Ret, som hvad Øyen der vil falde paa
                    Tærningerne, saa er jo best at terminere Sagerne paa den korteste og mindst
                    kostbare Maade. Jeg siger, helst for en tallriig Ret, hvor det kommer meest an
                    paa Slumpe-Lykke, efterdi Dommene der grunde sig ikke paa Stæmmernes Vægt, men
                    Antall (suffragia non ponderantur, sed numerantur). Hvor ofte <pb n="143" facs="adl/holberg/holberg11/holb11143" xml:id="s143"/> kand det ikke hende sig, at een, som enten
                    ikke fatter en Sag, eller sidder og sover, medens den ageres, dog ved sin
                    Stemme, naar Vota ere lige, udvirker Dommen. Det heeder jo ogsaa ofte, som der
                    staar i Comoedien: <hi rend="italics" xml:id="idm140209966016416">Jeg er af Meening med Niels
                        Skriver, førend Niels Skriver haver voteret. </hi>Jeg erindrer mig her et
                    Svar, som en vis Dommer engang gav een, der besværgede sig over Rettens Dom: <hi rend="italics" xml:id="idm140209966015328">Vi sidde ikke her, </hi>sagde han, <hi rend="italics" xml:id="idm140209966014608">saa
                        meget for at skaffe Folk Ret, som for at giøre Ende paa Sagerne. </hi>Dette
                    og andet foraarsager, at enhver der taber sin Sag, declamerer mod Retten, helst
                    naar han haver vundet den for en Under-Ret; hvilket ofte skeer. Hvis man nu
                    lader det komme an paa Tærning-Kast, saa bliver vel Hazarden den samme, men Tiid
                    og Omkostninger spares. Alt hvad, som herimod kand siges, er at det Juridiske
                    Studium i saa Maade reent vilde undergaae: Men det er jo ligesom man vilde sige:
                    hvis en almindelig Fred kunde tilveyebringes udi Verden, vilde Ingenieurs,
                    Canon-Støbere, Sværdfeigere etc. tabe deres Næring; Eller: hvis man kunde hindre
                    Tyverie, vilde Nogle, Dorre, Laase blive til ingen Nytte, og Conseqventer Grov-
                    og Klein-Smede derved vilde lide Nød. Hvad andre Indvendinger herimod kand
                    giøres, haaber jeg let at besvare: Dog staaer jeg fra min Meening, hvis den
                    ingen Bifald finder hos de gode Herrer, som see dybere ind udi Stats-Sager, end
                    vi Kiøbsted-Folk, hvilke føre Titler af Etats-Raade, og have Navn af de
                    Værdigheder, som Eder virkeligen tilkomme. Jeg haaber dog, at Publicum engang
                    skiønner paa Eders Meriter. Jeg forbliver etc. </p>
            <p xml:id="idm140209966010816"> P. 5. Med sidste Post er intet Nyt af Vigtighed, end det som jeg haver læset udi
                    en skreven Avis, nemlig, at den Engelske Amiral Hadock haver optaget en Fransk
                    Fregatte udi Mare del Zur. Den Frygt, som I gode Herrer haver giort Eder over
                    den Tyrkiske Keysers Bevægelse, kand I reent sette til Side: thi Sultanen
                    tenterer intet mod Christendommen saa hastig; det skal jeg være Mand for. Jeg er
                    ellers eenig med Eder udi den Dom, som I have <pb n="144" facs="adl/holberg/holberg11/holb11144" xml:id="s144"/> fældet over de Franske Generalers Conduite i denne Campagne. Den
                    gode Kong Ludvig XIV. skulde nu see op, saa vilde der blive et Fandens Examen.
                    En af Eders Lemmer haver ellers nyeligen ladet mig vide, at endeel gamle Aviser
                    ere bortstaalne af Eders Archiv, nemlig en Tome, som indeholdt Aviserne for det
                    Aar 1699. og som var af stor Vigtighed. Jeg skal anvende all Fliid paa at
                    forsyne Eder med samme Aviser igien. Jeg haver ladet spørge derom hos Christian
                    Cassubens Arvinger; men forgieves: Thi man lader alting forkomme, og der er her
                    saa liden Curiositet blant Folk, at man kand frygte for et Barbaries igien og
                    det Politiske Videnskabs totale Undergang, efterdi det fornemmeligen acqvireres
                    ved Avisernes Læsning. Jeg forbliver etc. </p>
         </div>
      </body>
   </text>
</TEI>