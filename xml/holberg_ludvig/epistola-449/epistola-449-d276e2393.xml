<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 449</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid68143" decls="#biblid68143">
            <head xml:id="idm140209965333872">EPISTOLA CDXLIX.</head>
            <salute xml:id="idm140209965333456">Til **</salute>
            <p xml:id="idm140209965333040"> Min Herre laster udi det mig tilskikkede Skrift dette, at Autor een og anden
                    gang nævner den u-endelig store Verden. Hand meener, at en saadan Talemaade er
                    en Christen u-anstændig; Thi, hvis Verden er u-endelig, </p>
            <pb n="244" facs="adl/holberg/holberg11/holb11244" xml:id="s244"/>
            <p xml:id="idm140209965330896"> giøres den til GUD, og Spinozismus derved indføres. Men af en og anden
                    Expression maae man ikke fordømme et Skrift, man maae læse det heelt igiennem
                    førend man felder Dom. Og seer man da, eftersom Autor paa adskillige andre
                    Stæder udi Skriftet skiller GUD fra Verden, og tilskriver ham Skabningen, at
                    hand ved denne Talemaade ikke meener andet end den tilsyne værende u-endelige
                    Verden. Den store Engelske Astronomus Edmund Halley, synes dog her udi at gaae
                    for vidt, saa at hand ikke vel kand undskyldes, endskiønt hand alleene taler om
                    Verdens U-endelighed, som en puur Probabilitet. Hans Ord ere disse: Man troer,
                    at Verdens Systema efter det Begreb vi nu omstunder derom have, indtager det
                    heele Spatium, og at den derfore er virkeligen u-endelig. Fix-Stiernernes
                    Betragtning, som man ved Middel af Perspectiver seer at være mindre og mindre,
                    synes at bestyrke den Mening om Verdens U-endelighed. Sandelig, hvis Verdens
                    Systema var indskrænked, da, hvor stor Udstrækning man end vilde forestille sig,
                    vilde den dog befatte ikke uden en liden Punct, naar man lignede den med det
                    u-endelig Spatium, hvoraf Verden maatte saaledes være omringet paa alle Sider,
                    og i saa Maade maatte de yderste Stierner ved deres Tyngde stige ned til dem,
                    som ere nær ved Middelpuncten, ja de vilde nærme sig til dem med saadan Fart, at
                    de med Tiden vilde foreene sig med de samme: Derimod siger hand, dersom Verden
                    er u-endelig, ville alle dens Parter forblive udi deres Ligevægt, og i Følge
                    deraf vilde hver Fix-Stierne beholde sin Platz, eller bevæge sig indtil den
                    fandt et Sted hvor den kunde hvile sig i Kraft af saadan Ligevægt. Det er derfor
                    siger hand, at nogle holde for, at den Meening om Verdens U-endelighed er ikke
                    ilde grundet. Saavidt Autor, til hvis Undskyldning man kand sige dette, at hand
                    giver denne Lærdom ikke ud for sin egen, men siger ikkun at nogle holde den for,
                    ikke at være ilde grundet. Man kand og ikke nægte, at der udi synes at være
                    nogen Rimelighed, naar det staaer fast, at Stiernerne holdes udi Ligevægt, ved
                    at <pb n="245" facs="adl/holberg/holberg11/holb11245" xml:id="s245"/> den ene tynger paa den anden fra
                    alle Kanter. Men Religionen tillader ikke, at man for at conservere Newtons
                    Systema giør Verden til Gud og confunderer de Skabte Ting med Skaberen. Jeg
                    forbliver etc. </p>
         </div>
      </body>
   </text>
</TEI>