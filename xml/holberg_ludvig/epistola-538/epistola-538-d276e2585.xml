<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 538</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid69811" decls="#biblid69811">
            <head xml:id="idm140209965124032">EPISTOLA DXXXVIII.</head>
            <salute xml:id="idm140209965123616">Til **</salute>
            <p xml:id="idm140209965123200"> Den Berømmelse, som jeg udi min Epistel har tillagt en vis Herre, har opvakt hos
                    adskillige stor Curiositet at vide, hvo Manden var. Saa længe som den gode Herre
                    levede, har jeg saadant ingen villet tilkiendegive, saasom den Roes, man giver
                    levende Personer, gemeenligen ansees som Hyklerie for at vinde Herre-Gunst. Nu
                    derimod vil <pb n="276" facs="adl/holberg/holberg11/holb11276" xml:id="s276"/> jeg forklare dette
                    tydeligere og sige at Manden døde udi en høy Alder nemlig Anno - - udi sit -
                    Aar. Man kand applicere paa ham det som lægges et Menneske meest til Berømmelse,
                    nemlig dette: at han heller virkeligen var end syntes at være en stor Minister.
                    (Maluit esse qvam videri); thi saasom han var taus og betænksom i Alting, kunde
                    han ikke falde dem saa meget i Øjene, som alleene see Skallen, og ikke leede
                    efter Kiærnen. Og, saasom ikke Leilighed gaves at lade sig see paa den
                    Skueplads, hvor hans Duelighed kunde fremskinne, saa vare hans store Qvaliteter
                    ligesom af en Skye og Taage bedækkede. Af de Straaler, som igiennem Skyen
                    frembrøde, kunde man dog see Prøver paa Redelighed, Stats Kundskab,
                    Bestandighed, en ugemeen Skiønsomhed, og andre Egenskaber, hvorved andre have
                    erhvervet et stort Navn udi Historien. Hvis han havde været i samme
                    Omstændigheder som en Ximenes, som en Oxenstierne, som Fleury, havde hans Navn
                    kundet blive saa stort som deres. Evnen var den samme; men Leiligheden ikke den
                    samme; thi en Pilots Capacitet viises ikke uden i Storm og Uveir. Og hvad andre
                    saa kaldne store Genier angaaer, som ved mange glimrende Bedrifter have giort
                    sig anseelige, da, hvis han havde kundet, havde han dog ikke villet træde i
                    deres Fodspor: thi hans Skiønsomhed og dybe Indsigt udi Sagerne tillod ham ikke
                    paa eengang at tænke meer end paa en Ting, for ikke efter deres Exempel at
                    giøre, hvad som igien maatte omgiøres, og at bygge, hvad som igien skulde
                    nedrives: thi, jo meere man er begavet med den Qvalitet af Skiønsomhed, jo
                    langsommere gaaer man til Verks, og, jo dybere man indseer en Ting, jo fleere
                    Knuder finder man derudi. Endskiøndt han selv kunde give de beste Raad, hørede
                    han dog stedse andres Betænkende, hvorudover hans Decisioner kunde ansees som
                    Axiomata. Han var ikke mindre elsked end frygtet, og derved viisede, at han
                    besad tvende gemeenligen insociable Qvaliteter. Udi hans Oeconomie var Zirlighed
                    uden Overflod, Han var udi sit Huus en myndig Huusbonde, men derhos en
                    retskaffen <pb n="277" facs="adl/holberg/holberg11/holb11277" xml:id="s277"/> Fader: faa af hans
                    Gierninger fortrøde ham, saasom han fast intet besluttede eller foretog sig, som
                    kunde foraarsage ham Fortrydelse. Han var udi alle Omstændigheder uforanderlig,
                    og stedse den samme, saa at Modgang og Medgang udi hans Sind ingen Ebbe eller
                    Flod kunde foraarsage. Han havde stedse Retfærdighed for Øjne, og tilskrev det
                    gode, han giorde, alleene en Pligt og Skyldighed: Hvorudover da en vis Mand, som
                    han havde udredet af en Labyrinth, takkede ham derfor, svarede han: tak ikke
                    mig, men tak alleene eders retfærdige Sag. Saaledes var denne Mand danned, der
                    døde og blev begraven uden Sang og Klang og uden at sætte vore Poëter og
                    Panegyrister udi Arbeide, da man dog seer ved enhver gemeen Borgers Død Lovsange
                    udi Hobetal at nedregne. Det er troeligt, at, hvis den salig Herre kunde oplives
                    igien, han vilde være gandske fornøjet med saadan Taushed, thi, saasom han selv
                    ikke hyklede, vilde han ey heller være hykled af andre. Det er ikke saadanne
                    Ting som kommer Blodet til at løbe udi de poetiske Aarer. De Folk saae ikke uden
                    paa de Steder, hvor de kand vente en rig Høst. Men, saasom de intet tabte ved
                    hans Død, saa tabte han ey heller noget ved deres Taushed. De tabte intet,
                    efterdi han ikke belønnede hykkelske Poëter; og han ligesaa lidet, efterdi han
                    ikke trængede til deres Lovsange. Jeg forbliver etc. </p>
         </div>
      </body>
   </text>
</TEI>