<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 335</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid66429" decls="#biblid66429">
            <head xml:id="idm140209965549904">EPISTOLA CCCXXXV.</head>
            <salute xml:id="idm140209965549488">Til **</salute>
            <p xml:id="idm140209965549072"> Jeg haver udi min underjordiske Reyse forestillet en Republic bestaaende af
                    Atheister, og af dens Beskrivelse viset, hvor fornøden Religion er til
                    Societeters Styrke og Vedligeholdelse. Et af Mr. Bayles Paradoxer, som han med
                    glimrende Argumenter haver udført, er dette, at et Societet meget vel kand
                    bestaae uden Religion: Han anfører blant andet til Beviis herpaa de Epicuræiske
                    Societeter, udi hvilke fandtes ligesaa stor Forraad paa kierlig Forbindelse og
                    Samdrægtighed som Mangel paa Religion; saa at Vantroe og Dyder regierede i lige
                    Grad. Beskrivelsen deraf er denne: Epicurus anrettede en Skole udi en smuk
                    Urtegaard, som han havde tilkiøbt sig. Der levede han med sine Venner i stor
                    Fredsommelighed og udi en kiærlig Omgiengelse; og, saasom man holdt for, at
                    intet Societet kunde være bedre indrettet, saa strømmede Folk fra alle Stæder
                    udi Grækenland, Ægypten og Asien, for at blive indlemmede derudi: Trette,
                    Begierlighed, Misundelse, Had og alle Udyder vare der landflygtige. Alle derimod
                    havde ligesom eet Sind og een Villie, og levede med hinanden udi saa kierlig
                    Forbindelse, at man med Forundring maa læse Historien deraf. Cicero siger, at
                    man fra Theseo indtil Orestes ikkun havde fundet to eller tre Exempler paa
                    saadant oprigtigt Venskab, som man saae at regiere blant alle Epicuri Disciple,
                    som dog ingen guddommelig Forsyn troede; da man derimod blant andre
                    philosophiske Secter, endogsaa den Stoiske, saae Had, Misundelse og Factioner at
                    have Sted. Lad nu nogen, siger <pb n="212" facs="adl/holberg/holberg11/holb11212" xml:id="s212"/>
                    Bayle, fremkomme, og foregive, at Societeter ikke kand bestaae uden Religion.
                    Vel er sandt, at Epicuræer ikke nægtede Guders Existence; men, saasom de alleene
                    ansaae dem som lyksalige Væsener, der ikke bemængede sig med Verdens Regimente,
                    og at de, som andre Creature vare Dødelighed underkastede, saa bestoed
                    Religionen alleene udi det blotte Navn, og den Devotion og Gudsfrygt, de lode
                    see, grundede sig alleene paa en slags Sømmelighed, som maatte i agttages, for
                    ikke at forarge Almuen. Men Vantroens Patroner betiene sig ogsaa af dette, for
                    at give os des høyere Idée om disse Societeter. Diocles, da han saae, med
                    hvilken Andagt Epicurus dyrkede Guderne, raabte han overlydt: <hi rend="italics" xml:id="idm140209965544240">Hvilket Syn for mig at see denne Mand udi et Tempel! All min Mistanke mod
                        ham forsvinder nu; jeg haver aldrig meer admireret GUds Majestæt og
                        Herlighed, end nu, da jeg seer at Epicurus ligger for hans Fødder.
                    </hi>Meeningen heraf er denne: See, her seer jeg en Mand, som dyrker GUD uden
                    Interesse, og uden Henseende til Straf og Belønning; som ærer ham alleene, fordi
                    han er Ære værd, da andre enten af Frygt for Straf eller af Haab om Belønning
                    saadant øver; hvilket er ikke uden en interesseret Gudsdyrkelse. Alt saadant
                    skrabe Vantroens Patroner sammen, for at vise, at de som nægte den Guddommelige
                    Forsyn, ikke alleene kand være gode Borgere, men endog devote Lemmer udi et
                    Societet. Jeg drister mig vel ikke til at nægte det, som anføres om de
                    Epicuræiske Societeter, og at giøre Historien deraf til Digt; men jeg holder
                    for, at de Vantroendes Lærdom deraf aldeeles ikke kand bestyrkes: Thi eet er,
                    naar nogle visse udkaarne Personer slaae sig sammen udi et Selskab, og der
                    bestandigen leve under en Læremesters Opsyn og daglig Catechisation, hvorved de
                    opmuntres til at tage Stifterens Regler udi Agt; et andet er at finde Harmonie
                    uden for saadanne sluttede Lav udi store og almindelige Republiqver. Man seer jo
                    Røvere og Fribyttere helligen at i agttage deres Selskabs-Love: Men deraf flyder
                    ikke andet, end at de kand og bør ansees som sammenrottede Fiender <pb n="213" facs="adl/holberg/holberg11/holb11213" xml:id="s213"/> mod det heele menneskelige Kiøn. Her behøves
                    derfore andre Prøver til at bestyrke denne Lærdom. Prøven maa giøres uden for
                    saadanne Lav udi almindelige Societeter og Stæder; og meener jeg, at den
                    allereede haver været giort. Historien kand derpaa vise mange Exempler, og den
                    sunde Fornuft lærer, at faa Mennesker skye Synder, som de holde for at blive
                    ustraffede, eller ey at høre under verdslig Øvrigheds Jurisdiction: Erfarenhed
                    viser og, at det er ikkun en prægtig Talemaade at øve Dyder alleene af
                    Kierlighed til Dyder, og at skye Laster alleene fordi de ere Laster. Saadanne
                    Talemaader ere ligesaa ilde grundede, som de Stoiske, der sige, at et Menneske
                    kand skille sig ved alle Affecter, det er, aflade at være Menneske. Jeg
                    forbliver etc. </p>
         </div>
      </body>
   </text>
</TEI>