<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 130</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid61778" decls="#biblid61778">
            <head xml:id="idm140209966132832">EPISTOLA CXXX.</head>
            <salute xml:id="idm140209966132416">Til **</salute>
            <p xml:id="idm140209966132000"> Jeg haver selv hørt det, som min Herre mælder udi sin sidste Skrivelse om mine
                    moralske Tanker, hvilke Critiqver derover ere faldne: Det er mig ogsaa bekiendt,
                    at nogle paa Spot have kaldet Skriftet det hedenske Morale. Men man kand ikke
                    fortørnes mod de Mennesker, som heller behøve at undervises end med Hidsighed at
                    igiendrives. Det naturlige Morale er et Studium og det theologiske et andet.
                    Naar man tager sig fore at skrive udi det Første, udfordres, at man grunder
                    Lærdommen paa Naturens Lys; thi ellers svarer Materien ikke til Titelen: Men,
                    naar man skriver udi det sidste, legger man det Christelige Morale eene til
                    Grundvold. Pufendorff for Exempel haver moraliseret paa een Maade, og Buddéus
                    udi hans Theologia morali paa en anden: Begge Skrifter berømmes, saasom begge
                    Skribentere have udført Materien efter Titelen. Christi Morale grunder sig paa
                    Naturens Lys; Forskiellen alleene bestaaer derudi, at samme Morale udføres i
                    større Fuldkommenhed: Men deraf flyder ikke, at Skribentere kand giøres til
                    Hedninger, efterdi de foretage sig at vise Menneskers Pligt af Naturens Lys, og
                    at de til den Ende betiene sig af gamle philosophiske Skrifter og Vidnesbyrd,
                    som man seer Apostlerne selv ikke at foragte. Der fortælles vel, at Jeronimus
                    blev pidsket af Fanden om Natten, fordi han saa flittig læsede Ciceronem: Men
                    man seer, at saavel samme Philosophi som Senecæ og andre verdslige Moralisters
                    Læsning haver af de fleeste Kirkefædre været holden nyttig. Enhver haver ikkun
                    at giøre Forsøg, for at blive overbeviset derom: Thi man finder her og der høye
                    og prægtige Tanker om det guddommelige Væsen, og grundige Erindringer om et
                    Menneskes Pligt. Seneca siger, hverken Straf eller Belønning bør tvinge os til
                    at øve Dyd; thi der er ingen dydig og retfærdig uden den, som er det af
                    Kjærlighed til Dyd og Retfærdighed. </p>
            <pb n="128" facs="adl/holberg/holberg11/holb11128" xml:id="s128"/>
            <p xml:id="idm140209966125984"> Plato siger, at Guds-Dyrkelse bestaaer ikke udi Ofringer, men udi et reent
                    Hierte, og at vi bør ikke bede GUD uden om det, som han dømmer at være os
                    tienligt. Den Beskrivelse han udi sin Republiqve giør over en ægte Dyd, er saa
                    herlig, at man kand ansee den som en Evangelisk Lærdom udi en hedensk Mund. Han
                    siger: <hi rend="italics" xml:id="idm140209966124912">Den Retfærdige maa gaae frem paa Dydens Vey, endskiønt
                        man vil fængsle, hudstryge og korsfæste ham. </hi>Epictetus siger: Dersom
                    man giver tilkiende, at een haver talet ilde om dig, da i steden for at
                    igiendrive ham, maa du svare alleene saaledes: <hi rend="italics" xml:id="idm140209966123824">Den der haver
                        talet saaledes om mig, maa ikke have vidst mine andre Feyl; thi ellers havde
                        han ikke forglemt at anføre dem tillige. </hi>Keyser Antoninus raader os at
                    elske vore Fiender; og, da Diogenes blev adspurgt, hvorledes man kunde faae Hevn
                    over sine Uvenner, sagde han: <hi rend="italics" xml:id="idm140209966122592">Det kand skee ved at forbedre
                        sig udi Levnet. </hi>Epaminondas var engang bedrøvet, og, da hans Venner
                    spurgte om Aarsagen dertil, sagde han: <hi rend="italics" xml:id="idm140209966121616">Jeg græmmer mig over
                        den forfængelige Glæde, som jeg i Gaar lod see over den erholdne Seyer ved
                        Leuctra. </hi>Intet kand bevæge meere, end den Resignation til GUds Villie,
                    som giøres af Epicteto: Hans Ord ere disse: <hi rend="italics" xml:id="idm140209966120352">Jeg ønsker af mit
                        gandske Hierte, at Døden paa mit Yderste finder mig bereed, paa det jeg uden
                        Forvirrelse, uden Hinder og Tvang, maa ende mit Liv, og at jeg maa sige til
                        GUD: HErre! haver jeg overtraad dine Bud? haver jeg misbrugt de Gaver, som
                        du haver forlehnet mig med? haver jeg ikke underkastet min Villie din
                        Villie? haver jeg nogen Tiid klaget over min onde Skiebne? haver jeg nogen
                        Tiid beskyldet din guddommelige Forsyn? jeg haver været syg, efterdi det
                        haver været din Villie, ligesom det og haver været min Villie: Jeg haver
                        været fattig, efterdi det saaledes haver behaget dig, og jeg haver været
                        fornøyet i min Fattigdom: Jeg haver levet i Foragt, efterdi du haver villet
                        saa have det, og jeg haver ikke stræbet at reyse mig i Veyret. Du haver
                        aldrig seet mig bedrøved udi min slette Tilstand. Du haver aldrig fundet mig
                        utaalmodig og knurrende. Jeg er endnu færdig til at underkaste</hi>
                </p>
            <pb n="129" facs="adl/holberg/holberg11/holb11129" xml:id="s129"/>
            <p xml:id="idm140209966116400">
               <hi rend="italics" xml:id="idm140209966116272">mig alt, hvad som du finder for godt at paalegge mig. Det
                        ringeste Tegn, som du giver, er for mig en hellig og ubrødelig Ordre. Du
                        vil, at jeg skal forlade denne glimrende Verdens Skue-Plads: See! jeg
                        forlader den, og yder dig tusinde Tak, at du haver værdiget at sette mig
                        derpaa, for at vise mig dine Gierninger, og at stille for mine Øyen den
                        fortreffelige Orden, hvormed du regierer alle skabte Ting. </hi>Kand vel
                    nogen uden Bevægelse læse saadan Resignation? den kand vel synes at være for
                    prægtig i en andens Mund: Men man veed, at Epicteti Levnet svarede i alle Maader
                    til hans Lærdom. Hvis Fanden pidsker nogen, der læser saadant, kand det ikke
                    skee efter GUds Ordre; men han maa giøre det i anden Intention: Thi, saasom han
                    ikke finder sin Regning ved, at Mennesker forfremmes udi Dyd, holder han dem
                    heller fra end til saadan Læsning. Guld er Guld, hvor det end findes, og Lærdom
                    er Lærdom, af hvis Mund den end flyder; Forskiellen alleene kand være, at dens
                    Lærdom, hvis Levnet svarer dertil, opbygger meer, end en andens, der intet andet
                    haver at beraabe sig paa, uden paa den Ære at være indskreven udi Kirkens
                    Matricul, og at han haver faaet Ret til at igiennemhegle Mennesker for det, som
                    han dagligen selv øver. Min Herre vil maaskee til alt dette svare, at man af
                    nogle faa viise Hedningers Skrifter ikke kand dømme om det hedenske Morale: De
                    Philosophi, som have ført saadan Lærdom om GUD og om Menneskets Pligt, ere dog
                    ikke saa faa, som kand meenes. Hvis man ikke vil lade sig nøye med deres
                    Vidnesbyrd, kand man anføre visse Landes almindelige Love, som befatte en lige
                    sund Lærdom. Fortalen til Zaleuci gamle Lov lyder saaledes: <hi rend="italics" xml:id="idm140209966112768">Man maa for alting troe, at der er en GUD til, og man haver ikkun at kaste
                        sine Øyen mod Himmelen og betragte den herlige Skabning for at blive
                        overbeviset derom. I følge deraf ere vi forpligtede at ære saadan Skaber, og
                        det ikke simpliciter ved Ofringer og Gaver, men ved et helligt Levnet,
                        hvorudi GUD haver større Behag end udi alle Ofringer. </hi>Jeg forbliver
                    etc. </p>
            <pb n="130" facs="adl/holberg/holberg11/holb11130" xml:id="s130"/>
         </div>
      </body>
   </text>
</TEI>