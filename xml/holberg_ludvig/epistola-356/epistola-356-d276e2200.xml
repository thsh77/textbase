<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 356</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid66947" decls="#biblid66947">
            <head xml:id="idm140209965484848">EPISTOLA CCCLVI.</head>
            <salute xml:id="idm140209965484432">Til **</salute>
            <p xml:id="idm140209965484016"> Min Herre skriver, at han haver at udsette dette, som jeg udi et af mine
                    Skrifter haver anført, nemlig at intet, som er grundet paa Sandhed, kand kaldes
                    Medisance. Jeg tilstaaer gierne, at saadant behøver Forklaring; thi det er med
                    Sandhed som med andre Dyder, hvilke, naar Grændser ikke sættes, kand tabe deres
                    Navn af Dyd. Man kand derfore sige, at, endskiønt Sandhed egentligen ikke kand
                    kaldes Medisance, saa kand den dog synes i visse Tilfælde at nærme sig dertil.
                    Man kand sige Sandhed, enten man er adspurdt eller u-adspurdt derom; naar man
                    derom adspørges, er det enten af een, som er berettiget til at vide det, eller
                    som ikke er berettiget dertil. Til den første maa Sandhed reent udsiges,
                    endskiønt det er til andres Nachdeel; for den anden kand en Ting dølges, helst
                    naar andre lide derved. Naar man derimod ikke bliver adspurdt, er det anstændigt
                    at tie med de Ting, som ere eens Næste til Præjudice; thi at sværte og røbe
                    nogen u-adspurdt, er en slags Angivelse, som nærmer sig til Medisance, endskiønt
                    Angivelsen grunder sig paa Sandhed. Vel er sandt, at det hos de gamle Romere var
                    holdet lovligt og priisværdigt at agere frivilligen Anklagere: Men man kand ikke
                    bifalde den Skik, helst, saasom man seer, at de fleeste ved saadanne Angivelser
                    søgte heller at fælde deres egne end Statens Fiender. Saadant holdes nu
                    omstunder allevegne lastværdigt, og det med Billighed, saasom derved vises Tegn
                    paa haarde Gemytter. Naar jeg uden Nød kalder en Drukkenbolt en Drukkenbolt, en
                    Gnier en Gnier, siger jeg vel Sandhed, men en utilladelig Sandhed, som nærmer
                    sig til Medisance. Hvis saadant tillades, kand man jo undskylde Uhlspeils
                    Gierning. Uhlspeil beklagede sig engang for en gammel Matrone, der var
                    skeeløyet, at ingen vilde have ham i Tieneste, efterdi han altiid sagde Sandhed. </p>
            <pb n="222" facs="adl/holberg/holberg11/holb11222" xml:id="s222"/>
            <p xml:id="idm140209965477680"> Qvinden, som meenede, at det altiid var en Dyd, tog ham an udi sit Huus. Da hun
                    kort derpaa kaldte paa ham, svarede han: <hi rend="italics" xml:id="idm140209965477264">Ja Skeelvip.
                    </hi>Han blev strax derpaa dreven ud af Huset, og sagde han da: Jeg vidste nok,
                    at Sandhed ingensteds lides. Men Qvinden tog det paa den rette Fod, anseende ham
                    ikke som en Martyr eller Sandheds Bekiender, men som en Spotte-Fugl. Jeg
                    forbliver etc. </p>
         </div>
      </body>
   </text>
</TEI>