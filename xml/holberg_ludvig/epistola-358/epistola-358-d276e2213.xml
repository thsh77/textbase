<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 358</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid67022" decls="#biblid67022">
            <head xml:id="idm140209965475056">EPISTOLA CCCLVIII.</head>
            <salute xml:id="idm140209965474640">Til **</salute>
            <p xml:id="idm140209965474224"> Min Herre skriver, at han med Behag haver læset mit sidste Brev, hvorudi jeg
                    haver viset Hoved-Aarsagerne til de store Sørge-Spill udi Engeland, og forlanger
                    at vide mine Tanker om Cromwel, enten man bør holde ham for en virkelig
                    Fanaticus eller en Tartuf. Det er vanskeligt at fælde nogen grundig Dom herudi;
                    thi Cromwels saavel Person som Bedrifter ere fast ubegribelige. Det kommer mig
                    ellers for, at han haver været begge Deele. Vel synes derudi at være en
                    Contradiction, saasom Enthusiasmus gemeenligen ingen Overeensstemmelse haver med
                    List og Underfundighed; thi ingen er mindre beqvem til at forstille sig end en
                    Sværmer, hvilken som en Machine drives af sin naturlige Affect til Alting. Men
                    jeg haver viset forhen udi mine Skrifter, at Fanaticismus er adskillig Slags,
                    nemlig en Blind og en anden, som med Forstanden er gelejdet, og som af den
                    dirigeres, item at den sidste Enthusiasmus er funden hos store Helte, der ved
                    Forstanden saaledes have vidst at moderere den Ild, og at styre den Activitet,
                    som Fanatiske Affecter føre med sig, at derved ere tilvejebragte Heroiske og
                    fast utroelige Actioner. Man mærkede i Begyndelsen hos denne forunderlige Mand
                    en særdeeles Iver, saadan en som findes hos Enthusiaster, der holde for, at
                    verdslig og geistlig Regiering strider imod <pb n="223" facs="adl/holberg/holberg11/holb11223" xml:id="s223"/> Christendom, og at det er deres Pligt at prædike derimod. Dette
                    synes alleene at have været Hiulet, hvoraf han dreves til at distingvere sig udi
                    Under-Parlamentet ved dristige Vota, da der handledes om den Kongelige Magts
                    Indskrænkelse og Biskopernes Afskaffelse; og, saasom han lod see saadan Iver og
                    vovede sig saayderligen endogsaa paa den Tiid, da ingen kunde drømme om, at
                    Tvistighederne imellem Kongen og Parlamentet vilde have saadant Udfald, som de
                    siden finge, er det gandske troeligt, at han haver meenet sig som Christen og
                    Patriot at være forbunden til at tale med Frimodighed, anseende sig selv som en
                    Martyr af Religionen og Folkets Frihed. Saadan er ikke en Tartufs Characteer,
                    hvilken sidste gaaer masqveret, indtil han naaer det Maal, hvortil han haver
                    sigtet. Jeg vil ikke tale om, at adskillige have mærket hos Cromwel visse
                    Symptomata og Distractioner, som ikke findes uden hos Enthusiaster. Naar dette
                    betragtes, og man haver alleene for Øjne de første Scener af hans Liv og Levnet,
                    kand man da falde paa de Tanker, at han af naturlig Drift og Inclination slog
                    sig til den Sect, som bestoed af Enthusiaster, hvilke intet have til Rettesnoer
                    uden deres hidsige Affecter, som de kalde Samvittighed eller guddommelige
                    Indskydelser. Gaaer man derimod videre frem, finder man List, Simulation og
                    andre Qvaliteter, som ingen Overeensstemmelse have med Enthusiasmo, saa at man
                    bliver forvildet udi Characteren og kand disputere pro og contra derom. Men
                    Knuden kand løses, naar man regner Cromwel iblandt de Slags Enthusiaster, der
                    lade Fornuften sidde ved Roeret, og som vide at styre deres heftige Affecter
                    saaledes, at noget stort deraf avles. Uformodentlige Conjuncturer, som siden
                    indfulde, dreve ham til ligesom at forandre sin Natur, og at paatage sig en
                    anden Skikkelse, for at komme til sit foresatte Maal, som dog i Begyndelsen var
                    ikkun at reformere Staten og Kirken efter Independenternes Principium, og, da
                    han siden mærkede, at ved Simulation, List og Intriqver han selv tilligemed
                    kunde erhverve et stort Navn og Højhed, hvor- <pb n="224" facs="adl/holberg/holberg11/holb11224" xml:id="s224"/> til hans ugemeene naturlige Gaver kunde bane ham Vej, var han
                    stedse masqueret, og under Masquen udvirkede de forunderlige Ting, hvis Lige
                    neppe udi Historien kand findes. Hans Fanatiske Iver, som han ikke kunde skille
                    sig ved, kom ham da ogsaa til Pas; thi den var Tønder til den Kiekhed og
                    Tapperhed, som behøvedes til at legge sidste Haand paa det Verk, hvortil List og
                    Simulation havde lagt Grundvold, item til at holde ved lige den forunderlige
                    Bygning, som ikke uden ved en fast overnaturlig Stivhed længe kunde blive
                    staaende. Man seer heraf, hvad den sidste Slags Enthusiasmus kand udvirke, helst
                    naar den findes hos Mennesker, der tilligemed besidde Cromwels Qvaliteter; thi
                    det er derved store Herredømmer baade opbygges og kuldkastes, ligesom
                    Qvaliteterne blive anvendte til Landes Velstand eller Ødeleggelse. Det er
                    derved, at Cromwel kuldkastede en Regiering, som udi mange hundrede Aar havde
                    blomstret i Europa. Det var derved, at han af en simpel fattig Ædelmand blev
                    Protector over 3 Kongeriger, hvilke han sin heele Livs-Tiid regierede med en
                    absolut Myndighed. De største Naturens Gaver, hvoraf enhver især kand giøre et
                    Menneske anseeligt frem for andre, vare concentrerede udi denne Mand udi lige
                    Grad. Han syntes at have participeret noget af alle Nationer; thi man mærkede
                    hos ham en Italiensk Skarpsindighed og List, en Fransk Hurtighed, en Engelsk
                    Kiekhed og en Spansk Fermetet. Det var ved List han lagde Grundvold til sin
                    Bygning, ved Hurtighed at han satt sin Machine udi Virkning, ved Tapperhed at
                    han victoriserede allevegne, og oversvæmmede med en Haand fuld af Folk trende
                    Riger, saa at det hedede, hvor han kom: veni, vidi, vici, og ved Fermetet, at
                    han ikke alleene holdt de 3 undertvungne Riger stedse i Ave, men ogsaa var en
                    Skræk for alle andre Potentater, af hvilke alle han var hadet, men tilligemed
                    frygtet. Det samme kand siges om Engelænder, Skotter og Irlænder, hvor han ikke
                    havde uden nogle faa Sværmere til Tilhængere. Jeg siger nogle faa Sværmere; thi
                    de fleeste af Independenterne selv <pb n="225" facs="adl/holberg/holberg11/holb11225" xml:id="s225"/>
                    fattede omsider ogsaa Groll til ham. Af alle andre Secter var han forhadt, saa
                    at rnan kand sige, at det var ikke uden hans forunderlige Bedrifter og store
                    Navn, som holdt udvortes og indvortes Fiender udi Frygt og Ave; thi, ligesom han
                    var af alle hadet, saa var han og af alle admireret. Det forrige Seculum var
                    frugtbart paa store Mænd, men ingen kand lignes ved Cromwel; thi der maatte
                    sammenstøbes en Richelieu, en Mazarin og en Condé, for at danne saadan Mand,
                    saasom han var udi Fuldkommenhed General, Soldat og Stats-Mand. Jeg haver villet
                    forsøge at giøre en Sammenligning imellem ham og Mazarin, hvilke vare Rivaler og
                    levede paa een Tiid; men jeg haver mærket, at Partiet vilde blive alt for u-lige
                    og derfore staaet fra saadant Forsøg; thi, om Mazarin kand ikke andet siges, end
                    at han var en fiin og forslagen Hof-Mand: Cromwel var dog end finere Stats-Mand,
                    og sees af begges Anslag, at den Sidste spillede sin Rulle bedre end den Første,
                    thi, saasom Mazarin var altiid masqueret, mislingede ofte hans Anslag, efterdi
                    han derved gav Anledning til alle at tage sig vare, og det da overalt i
                    Henseende til ham hedte: Cum vulpibus vulpinandum; Cromwel derimod var
                    ordholdig, sandrue og aabenhiertig udi mange Ting, paa det han des sikkrere
                    kunde intrigere udi visse Ting; thi han var længe anseet som en oprigtig og
                    ivrig Patriot, saa at ingen merkede, hvortil han sigtede, førend han var kommen
                    til Maalet. Saadan er den rette Character, hvorved tilkiende gives en ægte
                    Politicus: Hvis man endelig vil tilstaae, at de vare begge lige store Politici,
                    saa besad Cromwel dog mange andre store Qvaliteter, som ikke findes hos Mazarin;
                    thi Cromwel kand regnes iblandt de faa Mænd, som Naturen haver ligesom udtørnmet
                    sig paa at danne, saa at, hvis han ikke havde misbrugt sine store Gaver, eller
                    rettere, hvis han var indfalden udi andre Tider og Conjuncturer, havde han i
                    steden for en forskrækkelig og farlig Mand kunde være bleven et stort Lys, og
                    have faaet Sted iblant de store Helte udi Historien. Men, saasom han misbrugte
                    sine Qvaliteter, ved hvilke han kunde have <pb n="226" facs="adl/holberg/holberg11/holb11226" xml:id="s226"/> skinnet som en Soel, blev han anseet som en Comete, som et Riis
                    for Store-Britannien og en Skræk for andre Lande. Saadant kand ikke siges om
                    Mazarin, hvilken befæstede det Kongelige Regimente udi Frankrig, som den anden
                    kuldkastede udi Engelland. Dog flyder deraf ikke, at den første var bedre Mand
                    end den sidste; thi, hvis Mazarin havde indfaldet udi Cromwels Conjuncturer,
                    havde han maaskee giort ligesaa meget Ondt, ja end meere; thi den Franske
                    Minister havde ikkun meget liden eller ingen Religion, da den Engelske Protector
                    derimod havde en temmelig Dosin deraf, og jeg tør sige, ogsaa af Dyd; men som en
                    overvættes Ambition og given Lejlighed forførte ham til at qvæle hos sig. Saa at
                    man derfore kand holde for, at Mazarin var værre Mand, men Cromwel bedrev værre
                    Gierninger, eller rettere, at den Første havde fleere men den Sidste større
                    Lyder. Jeg forbliver etc. </p>
         </div>
      </body>
   </text>
</TEI>