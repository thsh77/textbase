<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistola 137</title>
            <author>Holberg, Ludvig</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140209967152608">
                     <name xml:id="idm140209967152352">
                        <surname xml:id="idm140209967152224">Holberg</surname>,
	      <forename xml:id="idm140209967151760">Ludvig</forename>
                     </name>
                  </author>
                  <title xml:id="idm140209967151472">Værker i tolv bind</title>
                  <title xml:id="idm140209967151168">1: Natur- og folkeret</title>
                  <pubPlace xml:id="idm140209967150880">[København]</pubPlace>
                  <publisher xml:id="idm140209967150416">Rosenkilde og Bagger</publisher>
                  <date xml:id="idm140209967150080">1969-1971</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid62124" decls="#biblid62124">
            <head xml:id="idm140209966089616">EPISTOLA CXXXVII.</head>
            <salute xml:id="idm140209966089200">Til **</salute>
            <p xml:id="idm140209966088784"> Min Herre forundrer sig over, at et fornuftigt Menneske, helst som er oplyset i
                    den Evangeliske Troe, kand lade sig overtale til at antage den Romerske Lærdom:
                    og, saasom dog dette vises dagligen at skee, meener han, at alle saadanne
                    Conversioner grunde sig paa verdslig Fordeel. Jeg tilstaaer gierne, at verdslig
                    Interesse er Tønder til de fleeste deslige Frafald; men jeg drister mig dog ikke
                    til at sige, at den er til alle. Blant dem, som jeg herudi exciperer, er en af
                    vore Landsmænd, den berømmelige Doct. Winslow, hvilken af ingen verdslig
                    Fordeel, men alleene af Kjærlighed til Lærdommen haver antaget den Romerske
                    Religion. Hans Catecheta haver været den Navnkundige Convertisseur Bosweth,
                    efter hvilken han haver ladet sig kalde Jacqves Benigne Winslow. Samme Bosweth
                    haver fanget vor gode Landsmand med samme Garn, hvormed han forhen fangede den
                    store General Turenne. Thi han betienede sig gemeenligen af et glimrende
                    Argument, hvoraf skrøbelige Gemytter let kand blive slagne. Min Herre vil vel
                    forundre sig over, at jeg siger skrøbelige Gemytter, naar jeg til Exempel
                    anfører saadanne Mænd. Men alle, som have haft den Ære at kiende dem begge,
                    vidne, at med all den Capacitet, som fandtes hos enhver af dem i sær, de vare
                    distingverede ved en særdeles naturlig Simplicitet, ja saadan, som man med
                    Sophistisk Theologie let kunde besnære. Det glimrende Argument, hvormed Bosweth
                    fangede disse tvende Mænd, og hvormed han haver giort mange andre Conqveter,
                    findes udi Turennes Historie, og er det selv samme, som Doct. Winslow ofte haver
                    brugt mod mig og andre, som han vilde giøre til Proselyter. Det lyder saaledes:
                    Naar man tilstaaer, at der er en af GUD aabenbaret Lov, da maa man iligemaade
                    tilstaae, at der behøves en høy Myndighed, der ideligen <pb n="134" facs="adl/holberg/holberg11/holb11134" xml:id="s134"/> taler, for at udtolke samme Lov. Uden saadan
                    Myndighed maatte man ansee den Christen Kirke som en Republiqve, hvilken man
                    havde givet viise Love, men ingen Øvrighed for at exeqvere dem: Hvilken
                    Forvirrelse vilde ikke deraf flyde? Enhver vilde gaae med Lov-Bogen i Haanden,
                    og disputere om dens Meening. Videre: Dersom der er ingen infallible Myndighed,
                    der kand sige til os alle: <hi rend="italics" xml:id="idm140209966083760">See! det er den Hellige Skriftes
                        Meening; </hi>Hvorledes vil en grov Bonde eller en eenfoldig Handverksmand
                    finde reede udi de Ting, hvorom de Lærde selv tviste? GUD havde jo nægtet
                    Menneskerne Hielp og fornøden Ledsagning, hvis han havde givet dem en Lov, men
                    tilligemed ikke givet dem en sikker Udtolker, der kunde betyde dem den Meening,
                    som de selv ere ikke mægtige til at udfinde. Dette er det store Argument, som
                    denne geistlige Hercules betienede sig af, og som han meenede, at ingen kunde
                    imodstaae. Men man kand sige, at hvor glimrende det end er, saa er det dog fast
                    ikke værd at besvares. Thi her spørges ikke, om det var nyttigt for Menneskerne,
                    at dem var given saadan bestandig Udtolker, som aldrig kunde vildfare: Her
                    spørges alleene, om det haver behaget GUD saadant at giøre. Naar vi examinere
                    det sidste, finde vi tvert imod 1) At GUD haver befalet alle Mennesker selv at
                    randsage. 2) See vi af Kirke-Historien, at disse infallible Dommere, som Bosweth
                    beraaber sig paa, ikke ere tilforladelige: Vi see Concilia at have vaklet; at en
                    Pave haver forkastet hvad en anden haver paabudet; at Paverne og Concilia have
                    tvistet med hinanden, hvo af dem bør holdes for den infallible Udtolker. Derom
                    vil jeg ikke videre tale, men henvise min Herre til andre Autores, sær Mr.
                    Placette, som med de sterkeste Beviisligheder haver til intet giort dette
                    Bosweths Argument. Jeg forbliver etc. </p>
            <pb n="135" facs="adl/holberg/holberg11/holb11135" xml:id="s135"/>
         </div>
      </body>
   </text>
</TEI>