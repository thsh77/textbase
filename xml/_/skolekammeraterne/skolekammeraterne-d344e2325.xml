<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Skolekammeraterne</title>
            <author>, </author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <title xml:id="idm140296367198240">Fjorten eventyr og fortællinger</title>
                  <pubPlace xml:id="idm140296367197904">[København]</pubPlace>
                  <publisher xml:id="idm140296367197440">Det Danske Sprog- og Litteraturselskab</publisher>
                  <publisher xml:id="idm140296367197136">Borgen</publisher>
                  <date xml:id="idm140296367196800">1989</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid64297" decls="#biblid64297">
            <head xml:id="idm140296365974880">Skolekammeraterne</head>
            <p xml:id="idm140296365974464">Det var en smuk Pintsemorgen 180-. Den daglige Larm og Færdsel hørtes
					ikke paa Kjøbenhavns Gader. I alle Huse var der gjort reent og pynteligt til
					Høitiden. Hos de Syge paa Hospitalet saae der ogsaa heelt festligt ud.
					Gangkonerne trippede i deres Søndagsklæder med de blanke polerede Tinskaaler til
					deres Syge, og Professoren gik, siirlig friseret, paa sin gammeldags Maade, som
					Verdensmanden fra det 18de Aarhundrede, med en heel Række unge Candidater,
					gjennem Sygestuerne og foretog sin daglige Morgen-Undersøgelse. »Hvor er
					Valman?« - spurgte han og rynkede Panden. - »Han forsømmer den skjønne og
					lærerige Amputation, vi saa længe har glædet os til.«</p>
            <p xml:id="idm140296365973344">»Valman talte om at gaae i Kirke« - svarede en af Candidaterne med et
					sarkastisk Smil.</p>
            <p xml:id="idm140296365972848">»Hm! i Kirke?« - mumlede Professoren og rystede paa Hovedet - »han
					sover vel snarere ud efter Sviren igaar, eller styrker sig til en ny magnetisk
					Cuur ved en god Frokost. Det forbandede tydske Sværmeri var jeg tilfreds Ingen
					af Dem vilde befatte sig med, mine unge Herrer!« - vedblev han og standsede -
					»Det fører kun til Galskab og følsomme Historier. Jeg mærker nok, det er ikke
					rigtigt med vor flinke Valman siden Mirakelcuren med den Grossererdatter. Er han
					nu ovenikjøbet bleven andægtig, varer det vel ikke længe inden han formelig
					slaaer sig til Flasken.«</p>
            <p xml:id="idm140296365971248">De unge Candidater smaaloe; men Ingen af dem gjorde Indsigelser mod deres høit
					agtede Docents Yttringer.</p>
            <p xml:id="idm140296365970624">»Der er Ingenting, en ung Chirurg mere maa vogte sig for« -vedblev Professoren
					docerende - »end Følsomhed og utidig Fromhed, saavelsom Formiddagsdrik og den
					animalske Magnetisme. Den ædrue Erfaring, det solide Practiske kommer det ene an
					paa, mine Herrer! - Den følsomme Chirurg er en Kludrer, naar det gjælder om at
					sætte en Arm eller et Been af med koldt Blod. Den forelskede Sværmer dræber
					Patienten paa Jorden, medens han sukker for sin Engel i den syvende Himmel. Den,
					der skal have en sikker Haand og et skarpt Blik, maa aldrig smage Spiritus om
					Morgenen - om Aftenen i</p>
            <pb n="166" facs="adl/ingemann/ingemann1/inge1166" xml:id="idm140296365969024"/>
            <p xml:id="idm140296365968208">godt Lag er det en anden Sag. Andagt kan være god nok for Patienten, hvor Læger
					og Apotheker ikke meer kan hjælpe; men dertil har den samvittighedsfulde Læge,
					saa Skam, ingen Tid; dermed kommer Videnskaben, paa min Ære, heller ikke et
					Skridt videre. Det er den bedste og christeligste Andagt at helbrede sine
					Medmennesker. Det gjorde vor store Dydsmynster ogsaa paa Sabbathen. Hvad endelig
					den animalske Magnetisme angaaer - saa er den mere aands- og
					legemssvækkende, end Drik og al simpel naturlig Liderlighed. Slige fordømte
					Experimenter kan snarere gjøre de klogeste Folk gale, end Romanforelskelse og
					utidig Kirkegang. Jeg forsikkrer Dem, mine Herrer!« - tilføiede han
					næsten bevæget - »jeg taler til Dem som en practisk Christen og en
					faderlig Ven. Det fornøier mig at see Dem saa talrige her idag; jeg glæder mig
					til Operationen i Formiddag som til en Fest. Det er den skjønneste og værdigste
					Maade, vi kan helligholde Aandens og vor ædle Videnskabs Høitid paa. De maa
					vide, mine Herrer! det var paa en Pintsefest, hvis jeg ikke feiler -
					at vort berømte chirurgiske Academi blev stiftet, og var det ikke paa den Tid,
					saa burde det, paa min Ære, været det.«</p>
            <p xml:id="idm140296365965840">Efter denne lange Tale, som de unge Candidater med megen Opbyggelse syntes at
					have hørt, medens de hemmelig havde gjort pudseerlige Miner til hverandre, gik
					den gamle Professor videre. Han fremtog allerede sine chirurgiske Instrumenter,
					som han pudsede og ligesom kjælede for, medens han med glædestraalende Ansigt og
					hastige Skridt nærmede sig til en jamrende Patient, hvis halve Legeme, saa
					omtrent, denne Morgen skulde afsættes.</p>
            <p xml:id="idm140296365964656">Den unge chirurgiske Candidat Christen Valman stod imidlertid i sit Værelse paa
					Hospitalet, omgivet af Dødningehoveder og Scheletter, og betragtede med Velbehag
					sin nye Klædning i Speilet. I den fine grønne Kjole med korte spidse Skjøder,
					med sin veldannede Skikkelse i de snevrc lysebrune Casimirs Beenklæder, der,
					efter den da herskende Mode, skjultes forneden af et Par blanke guulkravede
					Støvler - med forgyldte Knapper i den nye blommede Silkevest, syntes han nu
					selv, han var ganske vakker, og ønskede kun, at hans lykkelig helbredte
					Patientinde, Frøken Amalia Falk, maatte møde ham idag og finde ham endnu langt
					vakkrere. Som Amanuensis hos Agent Falks Huuslæge, havde han kun havt Adgang der
					i Huset, medens han foretog en magnetisk Cuur med den unge Frøken. En altfor
					stærk Sympathie mellem de unge Mennesker var ikke undgaaet <pb n="167" facs="adl/ingemann/ingemann1/inge1167" xml:id="idm140296365962448"/> Huuslægens Opmærksomhed, og neppe var Amalia helbredet,
					før Valman, med et betydeligt Honorar, havde faaet Afsked som Magnetiseur og
					Amanuensis. Siden havde han kun havt Leilighed til at see den smukke
					Grossererdatter om Søndagen i Kirken eller paa de offentlige Spadsereveie. Hun
					fulgtes næsten bestandig af sin Fader, Agenten, en lille Mand med et ret
					muntert, men tørt Pengemandsansigt. Sidste Søndag var hun tillige ledsaget af en
					fremmed aldrende Herre, som vakte Opsigt rned sine store Diamantsbrystnaale og
					theatralske Fagter.</p>
            <p xml:id="idm140296365960928">Valman tog nu sin Sukkerrørs-Stok, for Spøg kaldet Ligevægtsholderen, i Haanden,
					satte den nye fine Hat af David Marcks Fabrik paa tre Haar, slog med Stokken paa
					de gule Støvlekraver og spadserede frem og tilbage for Speilet, for at øve sig i
					at være en rask Cavalleer, der kunde hamle op med den fremmede Diamantherre, og
					for ikke, som sidst, at hilse, som en forlegen Confirmand, naar han saae Amalia
					i Kirkestolen eller mødte hende paa Østergade. Han hilsede nu rask for Speilet.
					Idetsamme hørte han en skingrende Latter bag ved sig og en Raslen paa Væggen
					over Døren, medens en stærk Trækvind gjennemisnede ham. Det var den mærkelig
					grimme Gangkone, som de kaldte Cadaver-Marthe, der med Latter var bleven
					staaende bag ved ham i den aabnede Dør, med hans Frokost paa en Tin-Tallerken i
					Haanden, medens et Barneschelet, der hang over Døren, raslede i Trækvinden. »Jo,
					De er rigtignok endnu en ganske kjøn Fyr, Hr. Valman!« - sagde hun med
					sin skingrende Stemme - »men giv kun Tid! naar Haaret falder af Skallen og
					Kjødet af Kjævebenene, saa er al den Herlighed forbi.«</p>
            <p xml:id="idm140296365958624">»Det behøver du ikke at fortælle mig, gamle Sybille! Jeg skulde rigtignok ikke
					see mig saa selvtilfreds i Speilet, det kan du have Ret i - speiler man sig ved
					Midnat, staaer jo gjerne en vis Mand bag ved og griner, og, har han Forfald,
					sender han sin Oldemoder - men nu er det jo høilys Dag. - Bliv ikke vred, skjøn
					Marthe!« - tilføiede han forsonende, da den Gamles Latter saa pludselig gik over
					og hun smeldede Døren haardt i. - »Jeg har egentlig pyntet mig for din
					Skyld idag, og du er ung nok til at gifte dig igjen. Du er jo dog min gamle
					Skolekammerats kjødelige Moster. Nu hvad synes du om mig?«</p>
            <p xml:id="idm140296365957024">»Var jeg tredive Aar yngre« - svarede Marthe med et stikkende Blik - »kunde jeg
					være dum nok til at ønske mig saa smuk en Spradebasse til Brudgom - nu
					var jeg tilfreds, jeg kunde putte den spraglede <pb n="168" facs="adl/ingemann/ingemann1/inge1168" xml:id="idm140296365956544"/>
					Spottefugl i Kjedlen inat og skrabe ham til saa adstadig en Herre, som de gode
					Venner, der hænge og dingle!« - Dermed trak hun en af de Beenradcr,
					der hang paa Væggen, i Taaen, saa den raslede. »Den Taa har jeg havt under
					Kniven, da der var Kjød paa den« - tilføiede hun »dengang var den, saamænd, vel
					saa smuk som min fine Herres lille Peerspillemandsfinger der med Guldringen.«</p>
            <p xml:id="idm140296365954832">»Fy, Marthe! du gjør jo værre Grimasser, end din gale Søstersøn, naar han legede
					Satan med os i Skolen. - Han er nu sagtens gaaet Fanden i Vold, og du ligger nok
					paa Reisen til ham. Det var bedre, du gik i Kirke, som jeg, end var saa arrig
					paa en høihellig Pintsedag - hør! nu ringer det jo sammen.«</p>
            <p xml:id="idm140296365953792">»Ha, ha!« - loe Marthe - »gaae nu Chirurger ogsaa i Kirke? og
					det er dog ikke Confirmations-Søndag; men maaskee kan der alligevel være smukke
					Jomfruer at pynte sig for.«</p>
            <p xml:id="idm140296365953200">»Gaa din Vei, Marthe! - du seer ret ond ud idag« - sagde Valman alvorlig - »men,
					hør dog! naar faaer jeg det Hoved, du har lovet mig?«</p>
            <p xml:id="idm140296365952656">»Imorgen« - svarede Marthe - »men herefter kan I fine Herrer see hvem der skaffer
					Jer pene Hoveder og Rade! Jeg reiser med min Søstersøn herfra« - tilføiede hun
					stolt - »han er bleven en stor Mand han reiser om, som Professor i
					Mirakelkonsten - hans Navn staaer med røde Bogstaver paa Gadehjørnet.
					Det er noget Andet, end en lumpen Candidat, der knap kan betale de Klæder, han
					stadser med, og bliver bleg om Næsen, naar jeg skraber Kjødet af en kogt Mand og
					drikker hans Skaal i en Midnatssnaps.« - Dermed var hun ude af Døren.</p>
            <p xml:id="idm140296365951104">Valmans overgivne Lune var forbi. Hans Værelse syntes ham en Hexehule, hvor han
					kun hørte gispende Dødssuk omkring sig. Han forekom sig selv som en letsindig
					Galning, der dandsede i en Gravhvælving, medens magre Dødninge udstrakte deres
					spidse Knokkelfingre efter ham. Det var hans Vane at give sine Tanker lydelige
					Ord, naar han var ene, og det var sagt ham, at det var et sikkert Tegn paa, han
					skulde blive gammel. Derfor var det maaskee ogsaa, han uvilkaarlig pleiede denne
					Gammelmands-Vane hos sig. »Jeg duer dog ikke til Anatom« - sagde han
					mismodig - »jeg overvinder dog aldrig min barnagtige Væmmelse og
					Rædsel for Afgrunden i Naturens Inderste. Denne gamle Kjærling gjør mig til
					Skamme. Hun staaer ene om Natten ved Gadaverkjedlen og skraber Fingre og Been
					med Sang <pb n="169" facs="adl/ingemann/ingemann1/inge1169" xml:id="idm140296365949072"/> og Latter, medens jeg faaer ondt ved
					enhver Obduction. Nu bort fra disse Beenrader idag! Det er Helligdag -jeg vil i
					Kirke!«</p>
            <p xml:id="idm140296365947888">Paa Veien til Kirken glemte han reent alle mismodige Skrupler; han huskede heller
					ikke paa, at han var pyntet og vilde spille en rask Cavalleerrolle, men gik
					stille og glædede sig over den herlige Foraarsluft, som han selv i Staden syntes
					at indaande. At han gik en Omvei til Kirken, mærkede han først, da han stod
					udenfor den prægtige Gaard, hvor Amalias Fader, den rige Agent Falk, boede. Han
					saae alle Rullegardiner nedrullede og undrede sig derover, da man dog ikke kunde
					sove endnu og vel neppe saa tidlig kunde være reist paa Landet. Han besluttede
					at spørge sig for hos Portneren. Han ringede sagte og beskedent Den fornemme
					Portner, der paa Klangen troede at høre, det var en Betler, lod ham staae. Han
					tog Mod til sig og ringede stærkt. Da Portneren nu lukkede op og saae den
					pyntelige Herre, fortalte han ham meget høflig, at Herskabet var taget ud paa
					det nye Landsted ved Strandveien, tilligemed den fremmede Grev Schwalben, der om
					tre Dage skulde have Bryllup med Frøkenen.</p>
            <p xml:id="idm140296365945008">Valman vidste ikke Meer af hvad han havde hørt. Han foer afsted som en Rasende og
					kom først til Besindelse, da han, imod Sædvane, befandt sig i en Viinkjælder,
					ligeoverfor Kirken, som han først havde agtet sig til.</p>
            <p xml:id="idm140296365944144">»Brud om tre Dage!« - mumlede han - »Grevinde Amalia v. Schwalben - det
					klinger ganske anderledes end Madam Valmanmen hvad har jeg at bebreide hende?
					det var jo kun i Drøm, i magnetisk Søvn, hun gav mig hint Kys og satte denne
					Ring paa min Finger - Dosmer! Dosmer, som kunde bygge et heelt Livs Lykke paa en
					Drøm!« - Han slog sig for Panden og forlangte Viin. Han skyllede et Glas ned og
					blev siddende med Haanden under Kinden.</p>
            <p xml:id="idm140296365942832">»Hvad seer jeg? - Christen Kirkelam!« - klang nu en
					velbekjendt Stemme i hans Øren, og han hørte med Forundring sit Øgenavn fra
					Skolen, idet en pudseerlig rødnæset Karrikatur omfavnede ham.</p>
            <p xml:id="idm140296365942224">»Er det muligt« - udbrød Valman - »Du er virkelig her, Mathis Galgefugl!
					- og er hverken hængt endnu eller druknet i Brænde viin!« -</p>
            <p xml:id="idm140296365941680">»Fy, Kammerat!« - sagde Mathis, - »man hænger ikke engang Tyve meer, end sige
					magiske Konstnere, som kun stjæle Forstanden fra dem, der alt ere gale af for
					megen Klogskab. Tro heller ikke, jeg drikker Brændeviin meer! det var kun i min
					uskyldige Barndom. Nu er <pb n="170" facs="adl/ingemann/ingemann1/inge1170" xml:id="idm140296365941120"/> jeg kommen til bedre
					Forstand og drikker Viin, med en lille Forstærkning af Mirakel-Essents. Det
					fornøier mig ellers« - vedblev han</p>
            <p xml:id="idm140296365939920">- »at du heller intet Hængehoved er længer, men holder din Andagt i dette gode
					Kapel, og ikke blandt de gamle Kjærlinger derovre.«</p>
            <p xml:id="idm140296365939232">»Det var ogsaa kun i min uskyldige Barndom« - sagde Valman og loe med
					et smerteligt Træk - »at jeg var et stille, fromt Kirkelam. -Nu er jeg bleven en
					Hospitalsulv. Nu vil jeg dog ogsaa engang høre Orgelet med Glasset i Haanden her
					fra Viinkippen. Din Skaal, gale Mathis! - I vor Skolegang sang jeg tidt med
					Taarer i Øinene for Liig, medens du sang en liderlig Vise paa Psalmetonen. Nu
					maa jeg have lært at skære min egen Fader op, om det skulde være, og synge en
					Drikkevise dertil. Jeg er bleven en lystig Practicus, som du seer. Fortæl mig nu
					hvad der er blevet af dig! Du seer jo ud som en udenlandsk Gjøgler.«</p>
            <p xml:id="idm140296365937632">»Respekt for Konsten, Kammerat! - jeg har ikke løbet Verden igjennem for
					Ingenting. Mens du har raget i stinkende Aadsler, har jeg gjennemforsket
					Naturens ædlere Dybheder. Har du ikke seet min røde Placat paa Hjørnet - saa læs
					den der! og lær hvorledes du med Værdighed bør titulere din lærde Ven, Professor
					Mathias Franzenius.« Med disse Ord trak han en stor Placat frem, hvori han, med
					den høie Øvrigheds Tilladelse, indbød et oplyst fordomsfrit Publicum til sit
					naturmagiske <hi rend="italics" xml:id="idm140296365936320">Camera obscura</hi>, med Opregnelse af alle de
					Hoffer og Fyrster, han ved sine mesterlige magiske Konster havde forbauset, og
					med den skrydende Underskrift: <hi rend="italics" xml:id="idm140296365935472">Mathias Franzenius, Doctor
						Physiologiæ &amp; Professor extraordinarius Magiæ naturalis &amp;
						supranaturalis.«</hi>
				        </p>
            <p xml:id="idm140296365934400">»Og med denne selvgjorte Titel vover du at lade dig see her offentlig?« - spurgte
					Valman. - »Den første bedste Aagerkarl vil jo kjende den gale Mathis Frantsens
					Næse i den anden Ende af Gaden og kaste dig i Slutteriet inden Aften.«</p>
            <p xml:id="idm140296365933760">»Et andet Værelse, <hi rend="italics" xml:id="idm140296365933472">Garçon!</hi> Frokost og den
					bedste Johannisberger!«</p>
            <p xml:id="idm140296365932544">- raabte nu Mathis med fornem Mine til Opvarteren, der just nærmede sig, medens
					flere Viinhuusgjester traadte ind.</p>
            <p xml:id="idm140296365931904">Saasnart de gjenfundne Skolekammerater vare alene, vendte Mathis sig et Øieblik
					tilsiden og fremtraadte nu ganske ukjendelig for den forbausede Valman, med et
					gammelt gjennemfuret Ansigt, og idet han kastede en stor klingende Pung paa
					Bordet, sagde han med aldeles forandret Stemme: »hvilken Djævel kjender nu
					Mathis Frantsen, og hvem vil kaste den rige <hi rend="italics" xml:id="idm140296365930880">Dr</hi>.
					Franzenius i Slutteriet?«</p>
            <pb n="171" facs="adl/ingemann/ingemann1/inge1171" xml:id="idm140296365930016"/>
            <p xml:id="idm140296365929248">»Kan du hexe?« - spurgte Valman - »eller gik der et halvt Aarhundrede over dit
					Ansigt i en Minut?«</p>
            <p xml:id="idm140296365928736">»En Smule Mimik, min Bro'er, intet Andet! - Har du glemt mine 36 Ansigter,
					hvormed jeg selv fik vor pedantiske Conrector til at lee?« - Nu gjorde
					han dem allesammen, og Valman maattc lee, enten han vilde eller ei.</p>
            <p xml:id="idm140296365928112">»Men den Rigdom, du brammer med, Mathis! paa hvad Maade er du kommen dertil?«</p>
            <p xml:id="idm140296365927632">»Derfor priser jeg min Konst Man maa gribe rask ind i Livet, Kammerat, see det er
					Tingen! - forstaa mig ret! -jeg mener just ikke plumpt og ligefrem med lange
					Fingre. - Nei, sine Talenter maa man gjøre gjældende, min Bro'er! Den, der
					kjender sine Folk, veed altid at kaste den Krog ud, som fanger Guldfisk. Men
					siig mig nu kort og godt: hvad fattes dig, Christen Valman? for du er en slet
					Comediant, hvis du troer at bilde mig ind, det er Alvor med din Lystighed. Den
					ægte Humor har du aldrig kjendt; men jeg har dog altid havt det Haab om dig, at
					der med Tiden kunde blive en ganske respectabel Nar af dig.«</p>
            <p xml:id="idm140296365926032">»En miserabel Nar er der blevet af mig. Jeg har for Alvor forelsket mig - har du
					hørt galere? - og i en Pige, som om tre Dage ægter en Greve og giver
					Chirurgen en god Dag, trods et hjerteligt Kys og denne Ring!« Han betroede nu
					sin gamle Skolekammerat hele hans lille Eventyr med den smukke Grossererdatter
					og den Lykke, han troede at have gjort, som Magnetiseur - men hvorledes han nu
					idag var falden ned fra sin syvende Himmel ved tre Ord af en Portner.</p>
            <p xml:id="idm140296365924656">»Ja saa! du har villet magnetisere dig en kjøn og rig Kone til« - udbrød Mathis
					og klappede ham paa Skulderen - »Bravo! Kammerat! godt begyndt! - der
					kan blive Noget af dig! - Den Konst har jeg ogsaa praktiseret, men uden saa
					grundige Hensigter.«</p>
            <p xml:id="idm140296365923984">»Hint Forhold kom afsig selv, uden nogen Plan og Hensigt« - forsikkrede Valman. -
					»Hun er sig neppe selv bevidst, hvad hun kun i somnambul Tilstand gav mig dette
					Pant paa.« Han betragtede sin Ring og faldt i dybe Tanker.</p>
            <p xml:id="idm140296365923344">»Jeg lykønsker dig, min Bro'er!« - begyndte Mathis med en halv ironisk, halv
					høitidelig Mine og fyldte hans Glas med den blinkende Johannisberger, medens han
					ubemærket hældede nogle Draaber dertil af en lille Flaske, han bar i Vestelommen
					- »Du er jo saaledes forlovet paa den allerinteressanteste Maade, mere med en
					yndig <pb n="172" facs="adl/ingemann/ingemann1/inge1172" xml:id="idm140296365922368"/> drømmende Sjæl, end med et crast Stykke
					Pigebarn af Kjød og Blod, som ligefrem veed hvad hun gjør. Denne halve
					Ubevidsthed paa den ene Side gjør et saadant Forhold høist piquant. Det er det
					Umiddelbare, det Geniale deri, og det maa du holde fast ved! derved kan du
					opsvinge dig i en reen aandelig Sphære, hvori din Kjærlighedslykke er uafhængig
					af alle timelige Tilfældigheder. Lystig, min Ven! tøm dit Glas! hun skal leve,
					din somnambule Skjønne! - hun skal leve <hi rend="italics" xml:id="idm140296365920976">for</hi>
					dig og <hi rend="italics" xml:id="idm140296365920240">i</hi> dig og <hi rend="italics" xml:id="idm140296365919552">med</hi> dig, om hun
					saa gifter sig med hundrede Grever! - Du kan da som en fri Fugl flyve med mig
					gjennem Verden - vi skal gjøre en mageløs Lykke sammen! En Ven som dig
					trænger jeg netop til en Læge med Fantasi, og som har forsøgt sig i Magnetismen.
					Drik! siger jeg - drik! og du vil forstaae mig! Jeg kjender nu dit Standpunkt;
					jeg kunde misunde dig, hvis du ikke var min allerbedste Ven - dog du hænger med
					Hovedet - den rette Høide har du kun ikke naaet endnu; men til den
					skal du snart opsvinge dig med ætheriske Vinger! Jeg vidste det nok« - vedblev
					han - »din egentlige Existents er contemplativ, ideal - du har, som
					jeg, ved et dybere Studium af Menneskenaturens Nat-Side, lært at adskille
					Blendværk fra Sandhed - kun eet Skridt videre! og du staaer ved Kilden til al
					Skjønhed og Sandhed</p>
            <p xml:id="idm140296365917840">- og kan selv realisere dine skjønneste Ideer ved Aandens egen potenserede Kraft,
					uden andet Medium, end det aandigste af alle, hvori Naturens virksomste
					Elementaander skjule sig i det ætheriske Fluidum, indtil de i Rapport med din
					intuitive Sjæl optræde i levende Gestalter og give dig virkeligt, hvad der før
					kun var Skuffelse og Skin.« Under denne Tale klinkede han med Valman og fyldte
					hans tømte Glas paany. »Nu, din Gudindes Skaal, min Ven!« - vedblev han og
					klinkede atter med Valman, der ligesom sad hensjunken i Drømme og mekanisk satte
					Glasset til Læberne. - »Drik ud!« - vedblev Mathis - »Om tre Dage ægter hun en
					Greve, siger du jo - du kunde ligesaagodt sige: om hundrede Aar. Hvad er Tid i
					Ideernes Rige? Hvo kan desuden maale den paa den frie Flugt fra den ene Verden
					til den anden? Hvo veed, om Brudgommen ikke vaagner hundrede Aar ældre imorgen
					og favner en gammel rynket Hex istedetfor den unge smukke Brud?« -</p>
            <p xml:id="idm140296365915504">»Nu vel da!« - raabte Valman og sprang op med blussende Kinder</p>
            <p xml:id="idm140296365915040">- »lad os da være gale engang igjen, siden du endelig vil have det! Hvad var det,
					du sagde mig om Elementaander? Meningen af al det Galimathias var vel sagtens,
					at man skulde drikke sig lystig -«</p>
            <pb n="173" facs="adl/ingemann/ingemann1/inge1173" xml:id="idm140296365914224"/>
            <p xml:id="idm140296365913456">»Gale-Mathias kan du kalde mig selv, om du vil -jeg haaber virkelig at være hvad
					den crasse Verdensforstand kalder gal; men hør nu! Er din Sands sløv for
					Naturens Mysterier? siger du med den aandelige Pøbel, at Viin kun er Saften af
					Druer og dens hellige Begeistring kun en Ruus? - siger du, at Spiritus, selv
					Naphtaens og Ætherens, kun er en chemisk Luftart men ingen levende Aand? -Jeg
					veed det bedre! -jeg gaaer med en mægtig levende Aand i min Vestelomme; jeg er
					dens Herre og Mester; med en Haandvending kan jeg byde den fare frem og give os
					Vinger - med et Vink kan jeg byde den aabne os en ny fortryllet Verden. - Den
					magiske Konst skal leve! Mesmerismen skal leve og Ætherens Aand fremfor Alt! Den
					har opløftet mig Naturens trivielle Hverdagsslør og gjort mig til Aandernes
					Herre, som Salomon og den herlige Faust«</p>
            <p xml:id="idm140296365911856">»Evindelige Gjæk!« - raabte Valman og klinkede med ham - »din naragtige
					Alvor gjør mig lystig igjen. Ja, jeg troer, du har Ret - du er en magisk
					Konstner« - vedblev han og svimlede, idet han satte det tømte Glas fra sig -
					»kan du gjøre Mirakler, saa gjør det, i alle Engles eller Djævles Navn! - sæt
					mig ind i den Himmel jeg savner - og jeg giver Verden en god Dag med alle dens
					Grever og lykkelige Elskere -jeg følger dig som en fri Fugl gjennem Verden!«</p>
            <p xml:id="idm140296365910464">»Vel, det er et Ord! kom med dit Glas, saa vil jeg see hvad jeg kan gjøre!« Nu
					tog han Valmans Glas, fyldte det paany og heldede nogle Draaber deri af den
					lille Flaske. Derpaa satte han det paa Bordet og gjorde saa mange underlige Tegn
					og Grimasser derover, at Valman maatte udbryde i en høi Latter, som dog næsten
					gik over til Forfærdelse, da Mathis i den høieste Anspændelse syntes reent at
					være gaaet fra Forstanden. Han talede ned i Glasset ligesom det var fuldt af
					levende Væsner. »Adlyder mig!« - raabte han og truede med vilde
					bydende Miner - »adlyder eders Herre og Mester! eller jeg kaster Jer i
					brændende Luer! Forlyster det Øie, som seer Jer! opfylder den Sjæl, som
					indaander Eder! skjenker ham Alt, hvad hans Hjerte attraaer! og vi flyve sammen
					til de lyksalige Øer!«</p>
            <p xml:id="idm140296365908864">»Hvad gjør du, Menneske! er du rasende?« - udbrød Valman - »vil du gjøre mig gal
					med dine Koglerier!«</p>
            <p xml:id="idm140296365908352">»Har du Øine at see med, saa see nu! - har du Kraft og Mod til at nyde, saa nyd
					og svælg i den Glædesstrøm, som opvælder for dig af Naturens dybeste Kilde!« -
					Med disse Ord satte Mathis Glasset for <pb n="174" facs="adl/ingemann/ingemann1/inge1174" xml:id="idm140296365907872"/> den
					forbausede Valman; derpaa nedsvælgede han selv hastig et fuldt Glas Viin og sank
					ligesom afkræftet ned paa en Stol.</p>
            <p xml:id="idm140296365906688">Valman havde reist sig heftig; han stod nu med begge Hænder fast stemmede mod
					Bordet og stirrede ned i det Glas, der stod for ham. Han saae en besynderlig
					Brusen og Gjæren deri, og af Boblerne opsteg en høist behagelig Duft, som han
					indaandede. - Han vedblev at stirre ned i Glasset, og det var ham, som han saae
					ned i en svimlende dyb Brønd, hvori hans eget Billede allerdybest kom tilsyne,
					som i et Speil; men nu opdukkede der et andet Billede - det var Amalias
					- dog det var ikke hendes Speilbillede - det var hende selv - hun sad
					stille slumrende i en Løvhytte, og han stod ved hendes Side. Kammen var falden
					af hendes Haar, og de yndige Lokker nedrullede over Hals og Barm - hun
					syntes indslumret ved sit Toiletspeil, ifærd med sin Paaklædning, og hvad han
					før tog for Vandet i Brønden, var Toiletspeilet, der var faldet om og laae paa
					Gulvet; det var heller ingen Løvhytte meer, men en Pavillon - grønne
					Vedbendranker snoede sig om de smagfulde Søiler, og gjennem den halvaabnede Dør
					saae man ud i en nydelig Have. Hun gjorde en Bevægelse som for at tildække sin
					Hals, og Valman traadte undseelig tilbage. »Om Forladelse, Frøken Falk!«
					- stammede han og bukkede for Glasset - »Havedøren stod paaklem, og
					jeg var saa dristig at gaae herind uden Tilladelse. Tilgiv mig for min
					Kjærligheds Skyld!« - vedblev han - »jeg gaaer strax - kun deres Billede hist i
					Bækken maa jeg medtage - det er hverken nogen Brønd eller deres
					sædvanlige Toiletspeil - det er Livets evige Kilde selv - nu seer jeg
					det - o! du stille herlige Væld!« - hviskede han - »bær hendes Billede
					til mine Læber! - sluk den Tørst, som fortærer mig! - hensmelt i min Sjæl, du
					salige Væsen! og du skal evig staae for mit Øie og aldrig meer udslettes af mit
					Hjerte!« - Under denne forvirrede Tale knælede han for Bordet, satte sine Læber
					til Glasset og udtømte det i svimlende Henrykkelse. Glasset faldt klirrende om
					paa Bordet og søndersloges. Valman saae sig forundret om - »Hvor er
					jeg?« - udbrød han og tumlede op fra Gulvet - »hvor blev hun
					af? ak! hun slumrede jo og saae mig ikke - dog jo, hun smilte til mig med de
					lukkede Øine - og hendes Sjæl har jeg inddrukket med hendes Billede.« - Nu fik
					han først Øie paa Mathis, som havde reist sig af Stolen og betragtede ham med et
					triumferende Nik. - »Kom, min troe Ven! - min Achates, min Pylades,
					min Nisus og Euryalus! min David og Jonathan!« - raabte Valman
					svinglende - »kom, <pb n="175" facs="adl/ingemann/ingemann1/inge1175" xml:id="idm140296365901776"/> du min Barndoms
					underfulde Genius! og hjælp mig at opsøge min Kjærligheds Engel!« -
					Med disse Ord omfavnede han den rødnæsede Mathis Frantsen, der nu skyndte sig at
					betale Viinhuusdrengen og gik, med sin svimlende Ven under Armen, ud paa Gaden.
					Der paatog Mathis sig et af sine ukjendeligste Ansigter og istemte nu med de
					mest overdrevne Lovtaler sin begeistrede Vens Berømmelser over den skjønne
					Amalia.</p>
            <p xml:id="idm140296365900176">»Hvad?« - raabte Valman og blev pludselig skinsyg - »forræderske Ven!
					du saae hende? dine frække Øine vovede at beskue Uskyldigheden paa det hellige
					Sted, hvor selv Himlens Engle vare for urene til at skimte hende! Den
					Dumdristighed skal koste dit Liv - træk, træk, Forræder! eller du er Dødsens!«</p>
            <p xml:id="idm140296365899136">»Husk paa, vi gaae paa Gaden, min Bro'er!« - hviskede Mathis - »Vi har
					desuden ingen Kaarder ved Haanden. Det var unegtelig lidt uforskammet af mig, at
					jeg vovede at see paa hende - men du yttrede din Henrykkelse saa høit,
					at jeg endelig maatte see om den var grundet.«</p>
            <p xml:id="idm140296365898448">»Træk, træk, Kujon! eller jeg fugtler dig med den flade Klinge« -vedblev Valman
					hidsig; han trak sin Stok ud gjennem sin venstre Haand, som en Kaarde, og
					stillede sig i en angribende Fegterstilling.</p>
            <p xml:id="idm140296365897840">»Du skal faae Satisfaction, min Ven! men ikke her« - sagde Mathis
					beroligende og klappede ham paa Skulderen - »Du maa jo ogsaa først have din
					Kaarde sleben - den er saa stump som en Sukkerrørs-Stok. Lad os nu
					heller drage til Felts mod din grevelige Medbeiler og tage et Par Leieheste til
					et ridderligt Eventyr! hvad gjælder det? jeg kjender den Karl - jeg jager ham af
					Marken for dig med tre Ord paa en Papirslap, hvis det er ham, jeg mener« - med
					disse Ord trak han ham bort med sig. Folk kom nu just fra Kirke, og Nogle saae
					forundrede paa den unge, pyntede, halv berusede Valman og hans pudseerlige
					Ledsager med den afstikkende Gjøglerdragt.</p>
            <p xml:id="idm140296365896240">»Det er den fremmede Taskenspiller, som kan ryste Ducater ud af alle Ærmer og
					gjøre Folk gale med Dunst« - sagde en gammel Borgermand - »den Hans
					Qvast skulde Pokker ikke have Lov til at trække Penge ud af Landet med sine
					Hocuspocus!«</p>
            <p xml:id="idm140296365895584">Paa Agent Falks nye Lyststed ved Strandveien sad imidlertid den lille tørre Agent
					ved Frokostbordet med den fremmede saakaldte Grev v.</p>
            <pb n="176" facs="adl/ingemann/ingemann1/inge1176" xml:id="idm140296365894896"/>
            <p xml:id="idm140296365894128">Schwalben, medens Frøken Amalia holdt sit Toilet i Havepavillonen. I et Sprog,
					der var en Blanding af slet Dansk og galt Tydsk, og med de stærkeste theatralske
					Armbevægelser beskrev den besynderlig udmaiede Greve sine Godser i Tydskland.
					Efter en lang Indledning foreslog han Agenten, mod Pant i hans Godsintrader og
					mod meget høie Renter, at skaffe ham et contant Laan strax af nogle Tusind
					Daler. Agenten gjorde store Øine, dog uden at afbryde sin Forretning med at
					pille et stegt Honsebeen.</p>
            <p xml:id="idm140296365893088">Greven fremtog et Ark stemplet Papir, hvorpaa en Panteforskrivning lovformelig
					var affattet, dog med Summen og Navnene <hi rend="italics" xml:id="idm140296365892688">in blanco</hi>; men
					Godserne vare nævnte, med en nøiagtig statistisk Beregning af deres aarlige
					betydelige Indtægt efter Middeltallet af de sidste Aars Indtægter saavel af
					Viinbjerge, som af Bøndergods og Fiskerier, Steenbrud, Skove og Kulminer.</p>
            <p xml:id="idm140296365891360">»Meget godt, Hr. Greve!« - sagde Agenten og saae i Documentet -»Prægtige Godser!«
					- vedblev han og nikkede - <hi rend="italics" xml:id="idm140296365890976">»Hohenstein</hi>, det kjender jeg
					godt fra min Rhinreise; det ligger ved Schwalbach, ikke sandt? - jeg har selv
					seet Ruinen af den gamle Ridderborg - dersom Godset svarer til Ruinen, maa det
					være anseeligt - hm! og <hi rend="italics" xml:id="idm140296365889840">Adolphseck!</hi> lad see! den Ruin
					kjender jeg jo ogsaa - den er berømt af Adolph af Nassau, han der var tydsk
					Keiser i det 13de Aarhundrede - i Sandhed en høist romantisk Besiddelse
					- og hvad seer jeg? <hi rend="italics" xml:id="idm140296365888720">Sonnenberg -</hi> der
					var jeg jo ogsaa - i Nærheden af Wiesbaden, ikke sandt? - det er ogsaa en af de
					herligste Ruiner. Det maa jeg tilstaae, Hr. Greven er rig paa interessante
					Middelalders-Erindringer. Jeg læste dog ikke feil? -der skal maaskee ikke staae
					Sonnenberg men Sonnenstein - det kjender jeg ogsaa - det er en høist
					fortræffelig Daareanstalt. For Laanet vil der Intet være iveien« - tilføiede han
					med et høfligt Smil - »saasnart jeg har Hr. Grevens Adkomstbeviser for alle
					disse mærkelige Besiddelser.«</p>
            <p xml:id="idm140296365887216">Med synlig Forlegenhed reiste Greven sig og saae ud af Vinduet -han vendte sig
					pludselig med en fornærmet Mine og sagde i fornem Tone: »Jeg vil ikke haabe, Hr.
					Agenten anseer mig for en Eventyrer eller Vindmager! - først med næste Post
					venter jeg de Documenter, hvorpaa min eventuelle Forskrivning støtter sig - De
					agter dog ikke at fornærme en Adelsmand - en Mand af Ære, med en
					Mistillid, som i langt høiere Grad vilde krænke mig, end selv det
					alleruheldigste Arrangement af denne ubetydelige Pengesag?«</p>
            <pb n="177" facs="adl/ingemann/ingemann1/inge1177" xml:id="idm140296365886000"/>
            <p xml:id="idm140296365885232">»Prægtige Godser, Hr. Greve!« - gjentog Agenten og pillede rolig fort
					paa sit Hønsebeen, medens han atter saae i Documentet - »som sagt, der vil
					aldeles Intet være til Hinder, saasnart Posten har bragt de fornødne
					Beviisligheder for deres Adkomst til Ruinerne eller Daareanstalten. Apropos, om
					Hindringer og Opsættelse! Efter hvad min Datter har betroet mig imorges, maa jeg
					bede Hr. Greven om en Opsættelse af dette noget hovedkulds Bryllup! Jeg havde,
					sandt at sige, forglemt en lille Bi-Omstændighed, som min Datter huskede mig paa
					- hendes Samtykke nemlig. Det pleier jeg rigtignok aldrig at spørge om
					ved Forretninger; men hun har virkelig nogen Ret: ved denne Leilighed kommer
					hendes Mening paa en Maade i Betragtning.«</p>
            <p xml:id="idm140296365883632">»Hvorledes!« - udbrød Greven - »har Frøkenen ikke selv i
					deres Paahør sagt mig, at hendes Faders Villie var hendes!« -</p>
            <p xml:id="idm140296365883104">»Det var kun saadan en pen Talemaade, Hr. Greve! hvormed hun vilde snoe sig fra
					det, til hun fik talt af Hjertet med mig under fire Øine. Og det har der først
					været Tid til idag. Kun paa de store Helligdage har jeg ingen
					Contoirforretninger.«</p>
            <p xml:id="idm140296365882448">»Jeg mærker nok, Hr. Agent« - sagde Greven heftig og gjorde en fortvivlet
					Armbevægelse - »jeg maa være skammelig miskjendt her -jeg maa være stillet i et
					falsk Lys« - her blev han afbrudt af en Tjener, som bragte ham en lille
					forseglet Billet, en ridende Herre nylig havde afleveret. Han læste den med
					synlig Urolighed. »Undskyld mig, Hr. Agent! - en vigtig Sag kalder mig
					pludselig herfra - men jeg skal udbede mig en Forklaring - jeg skal
					vide at retfærdiggjøre mig - det er en Æressag, min Herre!« - Under
					denne afbrudte Tale var han ude af Døren, og kort efter red han i Fiirspring ind
					mod Staden, med Ansigtet næsten tilhyllet af sin Kappe.</p>
            <p xml:id="idm140296365880848">»Hun havde dog Ret! - en ægte Hans Qvast - en Karl, som Politiet skulde have
					Fingre i« - mumlede Agenten og blev rolig ved sin Frokost - »havde jeg
					nu ikke siddet saa godt her - skulde jeg, sandt for Herren, ladet ham arrestere
					paa Stedet - og saa ærkedum anseer han mig for! - contant Laan idag mod
					Sikkerhed, der ventes med næste Post - og bestaaer i Ruiner - prægtigt! -jeg
					skal dog see efter, hvem der virkelig eier Godserne! - havde jeg just ikke gjort
					den Rhinreise, havde jeg rigtignok Pokker ikke kjendt de gamle Røverreder - haha
					- curiøst nok!« -</p>
            <p xml:id="idm140296365879248">Amalia traadte nu ind. »Fader!« - sagde hun glad og klappede i <pb n="178" facs="adl/ingemann/ingemann1/inge1178" xml:id="idm140296365878848"/> Hænderne - »Du har mærket hvad han er
					for en utaalelig Gjæk og har givet ham Afsked« -</p>
            <p xml:id="idm140296365877744">»Kan nok være, min Datter! dog, at han gjør lidt Spræld med sin Slængkappe og de
					uægte Diamanter - det kunde være ligemeget - at han stjæler en Replik af en
					Tragedie eller en Stump af en Roman, naar han taler begeistret, det er en meget
					uskyldig Sag - at han gesticulerer dertil, som den, der præker i en Juleleg, det
					rager mig heller ikke - at han endelig er et godt Bumb over de Fyrretyve,
					skjøndt han kun vil være 30 Aar gammel, det er en Feilregning uden Betydenhed i
					Contractforhold - see, det kunde Altsammen passere; men at hans store
					Godser ligger i Maanen og har kun Navn efter lutter gamle tydske Røverborge, som
					ligger i Gruus i mange hundrede Aar, og hvis rette Godsbesiddere man vist kan
					finde i enhver Reisehaandbog - see! det er en utilgivelig Feil ved ham - og du
					har Ret, du har nu din Frihed!«</p>
            <p xml:id="idm140296365876144">»Fortræffeligt! -jeg har min Frihed og kan nu ægte hvem jeg vil.«</p>
            <p xml:id="idm140296365875680">»Det har jeg just ikke sagt - men siig mig, hvad synes dig om Lyststedet?«</p>
            <p xml:id="idm140296365875200">»Det er herligt! Haven er isærdeleshed nydelig - i Pavillonen kan man
					ved høilys Dag drømme de deiligste Drømme!«</p>
            <p xml:id="idm140296365874672">»Hvad bryder jeg mig om hvordan man kan drømme her? - har du beseet Kjælder og
					Spiiskammer? mener jeg - er Kjøkkenet efter dit Ønske?«</p>
            <p xml:id="idm140296365874128">»Det hele Huus er et Feeslot, lille Fader! allerhelst naar jeg nu aldrig mere
					seer den taabelige Greve her og min fortræffelige Fader aldrig vil tale til mig
					om Bryllup med nogen Anden - end ham, du veed nok!«</p>
            <p xml:id="idm140296365873504">»Er du fra Forstanden, Barn! - har du reent glemt din brave solide Fætter, som du
					dog jo holdt saa inderlig af inden du fik den tossede Nervesygdom og skulde
					cureres paa Tydsk? - Vil du nu giftes med en Drøm, en fix Idee? - Andet er han
					ikke, denne Hr. Magnet-Doctor, indtil han beviser mig, han har det, han kan leve
					af, og det skal jeg bevise dig. Den, der Intet har at leve af, <hi rend="italics" xml:id="idm140296365872416">kan</hi> jo ikke leve - og Den, der ikke <hi rend="italics" xml:id="idm140296365871712">kan</hi> leve, <hi rend="italics" xml:id="idm140296365871024">lever</hi> jo ikke - og
					Den, der ikke lever, er jo ikke til uden i Indbildningen og er altsaa kun en
					Drøm eller fix Idee. Seer du, min Datter! jeg har ikke glemt min Logik.«</p>
            <p xml:id="idm140296365869840">»See, lille Fader!« - udbrød Amalia, idet hun saae ud af Vinduet og <pb n="179" facs="adl/ingemann/ingemann1/inge1179" xml:id="idm140296365869504"/> hilsede - »der rider han nu forbi tredie Gang
					og hilser anden Gang. Var det nu en Drøm eller fix Idee, <hi rend="italics" xml:id="idm140296365868496">der</hi> red forbi paa den brune Hest? - Nei, Fader! du er virkelig meget mere
					fantastisk end jeg.«</p>
            <p xml:id="idm140296365867456">Agenten stangede sine Tænder og greb en Avis. »Nu tænker du vel snart paa
					Middagsmaden, Barn!« - sagde han ligegyldig - »og seer ikke
					efter Torbæksrytterne! - Den Doctor-Amanuensis, med samt hans magnetiske
					Fixfaxcricr, vil jeg aldrig meer høre nævne!« - Nu var Agenten i sit strenge
					Lune, og Amalia skyndte sig til Kjøkkenet.</p>
            <p xml:id="idm140296365866416">I Bellevy steg ved Middagstid et Par lystige Ryttere af; det var Valman og hans
					eventyrlige Skolekammerat. De lode sig føre op paa Salen med den herlige Udsigt
					over Sundet, hvor de tændte deres Cigarer, forlangte Viin strax og bestilte et
					Middagsmaaltid. Formiddagsrusen syntes noget fordunstet; men Valman var
					overstadig lyksalig. »Engel fra Himlen!« - sagde han inderlig bevæget og
					omfavnede sin rødnæsede Ven - »du er en Mirakelmand! du har holdt Ord
					- men jeg veed endnu ikke, om jeg vaager eller drømmer. Den forhexede
					Greve flygtede for mig som et jaget Vildt, og medens du forfulgte ham, fik jeg
					to velsignede Hilsener. Siden jeg traf dig, er jeg bleven en Helt, en fri mægtig
					Aand. Jeg frier bestemt idag formelig til hende. Eet kun mangler mig endnu -
					Rigdom - umaadelig Rigdom - en Fortunatuspung!«</p>
            <p xml:id="idm140296365864032">»Ikke Andet? min Bro'er!« - sagde Mathis og loc, medens han fremtog en lille sort
					Stav og slog en Kreds om ham i Luften - »har du glemt din Epictet? Den Vise er
					rig - den Vise er Konge - men Viisdommen - føier jeg til -
					er Liv - og Livet, min Bro'er, det oprindelige - det paradisiske
					- det ætheriske Liv - det lever, det sprudler, det bruser i
					den ætheriske Strøm i vort Inderste og i det tilsvarende Elementaands-Fluidurn i
					Naturen. See! der kommer alt den guddommelige Nymfe, der paa dette Sted aabner
					os Livskilden!« - Opvartningspigen kom just ind og satte en Flaske Viin og et
					Par Glas paa Bordet. -»See!« - vedblev Mathis - »her har jeg
					den mægtige Ætheraand, der sætter den ydre Naturs Livskilde i psychisk
					Forbindelse med vor inderste guddommelige Natur!« - Han havde
					fremtaget den lille Flaske af sin Vestelomme og heldede nogle Draaber deraf i
					Glassene, som <pb n="180" facs="adl/ingemann/ingemann1/inge1180" xml:id="idm140296365862560"/> han fyldte med Viin. »Nu kun et
					eneste Glas, Kammerat! og du skal see, du er rig - du er Konge - du er Keiser -
					Fortunatuspungen har du i din Haand; men du seer den kun ikke.« - De
					drak Glassene ud og fyldte dem paany. »Udræk nu din Haand, min Bro'er! og du
					skal see, jeg ryster dig saamange Ducater ud af dit Ærme, som du forlanger!«</p>
            <p xml:id="idm140296365861008">Valman loe og udstrakte sin Haand. Mathis daskede ham paa Ærmet med den lille
					Stav, og det klang, som han slog paa fyldte Pengepunge. Et Øieblik efter havde
					Valman en lille guul Mynt i sin Haand; han vilde lukke Haanden til over den, men
					maatte aabne den for en ny, og saaledes vedblev der at trille Guldmynter ned i
					hans Haand, til han ikke længer kunde fastholde den stedse voxende Dynge, som
					han tildeels lod trille paa Gulvet. - »Herligt! herligt« - udbrød han - »jeg er
					rig - jeg er Konge! - og nu forstaaer jeg det -
					den Sag er ligefrem - det er Livets - det er Kjærlighedens evige
					Mirakel. - Nu skal jeg aldrig meer spilde Tiden med at forbinde Arme og Been,
					med at give de jammerlige Mennesker Brækpulver og Laxativer - nu kan jeg flyve
					hen over Verden som en rig og mægtig Aand - alle dens Skatte og Herligheder kan
					jeg gribe!« - Med disse Ord udbredte han sine Arme, som det var Vinger, med en
					Bevægelse, som han fløi, og rev Glas og Flaske om. »Hør!« - vedblev han - »hør,
					hvor Ducaterne nu klinge! -jeg ryster dem ned over den usle fattige Jord med
					mine Genius-Vinger! - Lad dem nu gramses dernede om de lumpne Ducater! jeg
					holder mig til Louisd'orerne!« - Dermed greb han de største Glasstumper paa
					Bordet og stak dem i sin Lomme, medens Mathis dandsede om paa Gulvet og sang.</p>
            <p xml:id="idm140296365858576">»Kom, Herre! kom og hold Styr paa de fulde og gale Mennesker!« - raabte
					nu Opvartningspigen i den aabnede Dør - »de slaae alting istykker
					derinde.«</p>
            <p xml:id="idm140296365858016">Verten traadte ind og begyndte at holde Huus; men Mathis traadte imod ham med en
					fornem Mine; han pegede paa Bordet, hvor der laae saa mange blanke Ducater -
					spurgte, om Middagsbordet var dækket, og forlangte Champagne. Verten bukkede nu
					ærbødig og aabnede Døren til Spisesalen, hvor Bordet stod dækket. De lystige
					Skolekammerater satte sig til Bords. Under uafbrudt Latter og Jubel blev
					Middagsmaaltidet fortæret, og da Champagnen var drukket, slog man Glas og
					Flasker ud af Vinduet og Tallerkenerne bagefter. Mathis betalte Alt med
					klingende Mynt. - Der laae mange Penge paa Gulvet - det var
					Drikkepenge til Tjenerskabet, sagde han med en <pb n="181" facs="adl/ingemann/ingemann1/inge1181" xml:id="idm140296365856752"/>
					uforskammet Mine. De unge Herrer satte sig endelig svinglende til Hest og fore i
					Fiirspring bort fra Gjestgiverstedet, hvor man endnu længe saae forbausede efter
					dem og meente, de dog nok maatte være et Slags Prindser, der sloge sig løs som
					gale Svirebrødre.</p>
            <p xml:id="idm140296365855280">Efter en halv Times vild Galloppade, nærmede de sig Agent Falks Lyststed. Valman
					vilde strax derind og frie til Frøkenen.</p>
            <p xml:id="idm140296365854624">»Opsæt det heller til imorgen, Kammerat!« - sagde Mathis - »Den nye
					Aandens Kirke jeg har aabnet dig idag, betragtes jo endnu af den blinde
					Menneskeslægt kun som en Kippe eller Krostue. Den Tid er endnu ikke kommen, da
					Æther-Aandens sande livsfriske Profeter æres og ere velkomne Svigersønner i de
					rige Philisterhuse. Du er istand til at blive kastet paa Døren, som en gemeen
					Drukkenbolt, naar du nu vil vise dig for Frøkenen i din Herlighed, som det sande
					høiere Menneske, som den ætherisk opløftede Seierherre over Jammerlighedens
					Anstændighedslove. Kom, lad os ride forbi! du er altfor ophøiet, min Ven! til nu
					at nedlade dig til Philistrenes Døttre.«</p>
            <p xml:id="idm140296365853024">Han greb Valmans Hest i Bidslet og fik ham med Møie forbi Lyststedet, hvor
					Frøkenen stod i det aabne Vindue. Hun syntes med Forundring at betragte de
					Forbiridendes Adfærd og svinglende Bevægelser. Hun blev pludselig bleg og
					traadte tilbage, medens man paa Veien kunde høre Agentens Latter og Udraab: »han
					har, min Sjæl! Høiden!«</p>
            <p xml:id="idm140296365851920">»Munter! Kammerat!« - raabte nu Mathis og slap Valmans Hest -»i Gallop til
					Porten! Jeg maa ikke lade Publicum vente paa mig i mit magiske Lønkammer. Der
					skal du ogsaa see din Gudinde! Ex-Greven bandte paa, hun kom bestemt, hvor nødig
					han saae det.«</p>
            <p xml:id="idm140296365851248">»Er det muligt! - men Greven eller Ex-Greven, hvem var han da egentlig?«
					-</p>
            <p xml:id="idm140296365850768">»Min Amanuensis og første Machinist - en forløben Skuespiller
					forresten, som jeg har min Ulykke med og jager paa Døren imorgen. Han vil
					allevegne spille den fornemme Herre og slaae Plader paa egen Haand. Jeg advarede
					ham i en Billet for Politiet, og han skyndte sig til Byen, for at skifte
					Costume.« - De loe begge og fore bort i Fiirspring.</p>
            <p xml:id="idm140296365849632">Dr. Franzenius's magiske Cabinet var kommet i Ry. De høie Indgangspriser og
					Rygtet om det høist Usædvanlige deri havde spændt <pb n="182" facs="adl/ingemann/ingemann1/inge1182" xml:id="idm140296365849088"/> Nysgjærrigheden. Den rige og fornemme Verden strømmede dertil. Enhver, som
					allerede havde seet det, satte det over Alt, hvad man hidtil havde beundret; men
					hvad der var besynderligt og mest ubegribeligt ved disse Konster, var, at
					Beretningerne om hvad man vilde have seet og fornummet, vare aldeles
					forskjellige, medens de Fleste med en vis Hemmelighedsfuldhed yttrede sig derom
					og syntes enten ikke at kunne eller ikke at ville sige, hvad det egentlig var,
					de saa høilig havde glædet sig ved</p>
            <p xml:id="idm140296365847568">Om Aftenen hin første Pintsedag holdt der en lang Række Vogne uden for <hi rend="italics" xml:id="idm140296365847152">Hôtel Du Nord</hi>, hvor det magiske Cabinet var at see.
					Blandt de mange Mennesker, der næsten spærrede Gaden, gik der en ung stadselig
					Herre og syntes undertiden ligesom hovedsvimmel at støtte sig paa sin
					Sukkerrørsstok. Det var Valman. Han holdt Øie med enhver Herskabsvogn, der
					standsede ved Hotellet, og med enhver Person, der steg af. Endelig saae han en
					aaben Wienervogn, hvori der sad en aldrende Herre og en ung Dame. De stege ud og
					gik ind i Hotellet. Det var Agenten og hans Datter. Han fulgte dem i kort
					Frastand med sin Billet i Haanden, for at sikkre sig en Plads i deres Nærhed</p>
            <p xml:id="idm140296365845552">Ved Indgangen til den store Sal stod der en tilsyneladende Automat med et
					Voxansigt og klædt som en østerlandsk Magier; han modtog mekanisk Billetterne og
					stak dem i sin Lomme, medens han hvergang nikkede. Bag de døde Glasøine syntes
					der dog at udstirre et Par levende Øine, og de Fleste, der saae ham i Øinene,
					følte sig uhyggeligt tilmode derved Agenten afleverede sin og sin Datters
					Billetter til Dukken og gav ikke videre Agt paa dens Mekanisme, men Amalia, som
					havde seet den i Øinene, gav et lille Skrig fra sig, idet hun greb sin Fader
					fast om Armen - »Greven« - hviskede hun - »det var hans fæle Øine.«</p>
            <p xml:id="idm140296365844368">»Ei, Ei!« - sagde Agenten høit og loe, idet han hilsede Automaten
					- »Skal Deres Høivelbaarenhed selv have Uleilighed at tage mod
					Billetterne?«</p>
            <p xml:id="idm140296365843808">Valman, som nu ogsaa havde afleveret sin Billet, gav ikke Agt paa Automaten, men
					maatte skynde sig for at faae den Plads blandt Tilskuerne, som han ønskede. Det
					var en næsten aldeles mørk Sal, man traadte ind i. Den oplystes kun af en eneste
					mat Maaneskinslampe under Loftet Det lykkedes Valman at faae Plads umiddelbart
					bag ved den Stol, hvorpaa Frøken Falk havde taget Sæde. Han saae kun hendes Ryg
					og den deilige Nakke; men han hørte og kjendte hendes <pb n="183" facs="adl/ingemann/ingemann1/inge1183" xml:id="idm140296365842624"/> Stemme. »Gid vi var vel herfra!« - hviskede
					hun til Faderen - »det afskyelige Menneske har ret forskrækket mig.«</p>
            <p xml:id="idm140296365841472">»Amalia!« - hviskede nu Valman i sit Inderste, og han var vis paa,
					Ingen kunde høre det; men han saae en Sittren i den unge Piges Skikkelse, som
					røbede, at hun havde fornummet hans Nærhed. Ved en Vending af hendes Hoved, saae
					han et Glimt af hendes ene Kind. Den var bleg - og hun hældede sig tilbage mod
					Stoleryggen, hvorpaa han havde hvilet sin Haand.</p>
            <p xml:id="idm140296365840320">»Giv Agt! nu begynder det!« - sagde Agenten og satte sine Briller paa
					Næsen. Et Tæppe rullede tilside i Baggrunden af Salen, og der hørtes en
					hemmelighedsfuld Musik, ligesom langt borte, medens der efterhaanden blev et
					deiligt Landskab synligt, som med skuffende Sandhed dukkede op af en Taage i
					svag Morgendæmrings-Belysning. Hvert Øieblik blev det klarere, og man saae
					bestemt enhver Gjenstand; men, uden at nogen Bevægelse mærkedes, gled enhver
					Skikkelse bestandig over i en anden, og hvor man nylig havde seet det herligste
					Landskab med Bjerge og Floder, fjerne Borge og Byer, saae man snart et vildt
					brusende Hav, med et Skib i Havsnød, og Musiken antog samme vilde Characteer -
					det klare Daglys var forvandlet til et Uveirsmørke; man hørte det tordne langt
					borte og saae et Lyn slaae ned i det synkende Skib - men i samme Øieblik var
					Skibet en Fugl, som fløi hen over en stille Indsø i Maanelys.</p>
            <p xml:id="idm140296365838720">Den Maade, hvorpaa disse Billeder smeltede over i hverandre, og den høie Grad af
					Skuffelse, hvormed enhver Beskuer inddroges deri, havde den største
					Overeensstemmelse med de Forvandlinger i Forestillingerne, der altid foregaae i
					den sædvanlige Overgang fra den vaagne Tilstand til Søvn. Tilskuerne syntes
					ogsaa Alle hensatte i denne halvt drømmende, men yderst behagelige Stemning. De
					sade stille med halvt aabnede Øine og stirrede frem for sig. Valman gik det
					ligeledes, og Frøken Falk syntes ikke at bemærke, at Stoleryggen, hun troede at
					hvile sig mod, var hans Arm.</p>
            <p xml:id="idm140296365837584">»Prægtigt!« - mumlede Agenten og gabede, medens han satte sig i en
					mageligere Stilling og hvilede sit Hoved paa Skulderen af en aldrende meget
					fyldig Dame, der sad ved hans venstre Side. Fuglen, man saae flyve hen over den
					stille Indsø i det klare Maanelys, havde imidlertid forvandlet sig til en
					bevinget Genius med et stort Overflødighedshorn i Haanden, hvoraf en uendelig
					Mængde Blomster syntes at udflyve og blive til prægtige Sommerfugle - medens <pb n="184" facs="adl/ingemann/ingemann1/inge1184" xml:id="idm140296365836336"/> Maanen fremtraadte heelt og blev til et
					besynderligt Ansigt, der hvert Øieblik forvandlede sig. Den stille Indsø var
					bleven til en dampende Eng, og dens Damp udbredte sig som et Taageslør over de
					slumrende Tilskuere, medens Musiken gik over i de mildeste, stedse mere dæmpede
					Toneharmonier - og tilsidst næsten ganske forstummede. En Dødsstilhed
					syntes at hvile over alle Tilstedeværende; men ethvert Ansigt smilede som i den
					lyksaligste Drømmetilstand. Endelig aabnedes et Vindue - en frisk Luftstrøm
					trængte ind - Taagen forsvandt Musiken blev stærk og faldt pludselig ind med
					alle Instrumenter med det prægtig udførte Finale af Don Juan. - Alle Tilskuerne
					fore op og jublede med uendelige Bravoraab. Dr. Mathias Franzenius stod og
					bukkede for Publicum med et besynderligt Grin, medens Tæppet rullede ned for
					ham. - »Mageløst! mageløst!« hørte man Tilskuerne raabe, og nu ravede de Alle ud
					af Salen, som halvt Berusede.</p>
            <p xml:id="idm140296365833312">Agenten havde faaet sin Naboerske, den corpulente Dame under Armen; først ved
					Udgangen af Salen mærkede han sin Feiltagelse og overlod Damen til hendes rette
					Ledsager, der ligeledes havde taget feil af sin Dame. Valman tumlede med Frøken
					Falk under Armen ud af Hotellet. Først paa Gaden i den friske Luft kom hans
					Besindelse tilbage, da han havde fulgt Frøkenen og hendes Fader til deres Vogn
					og modtaget et Haandtryk til Afsked, som atter satte ham i den høieste
					Henrykkelsestilstand</p>
            <p xml:id="idm140296365832176">I denne Stemning tumlede han ind paa en Restauration, hvor han, efter Aftale,
					traf sin magisk lærde Skolekammerat, Dr. Mathis, og hans Amanuensis, Hr.
					Exgreven, i det lystigste Drikkelag. Valman følte sig saa lyksalig, at han kunde
					omfavne alle Mennesker, og i Exgreven saae han nu heller ikke længer nogen
					farlig Medbeiler. Der blev sjunget og poculeret til Midnat. Den saakaldte
					ætheriske Aand, som fra denne Dags Morgen havde hensat Valman i en fortryllet
					Verden, vedblev saa uimodstaaelig at henrive ham i sin himmelske Hvirvel, at han
					derover ganske vilde have faret vild paa Jorden og aldrig fundet Veien til sin
					Bolig paa Hospitalet, hvis ikke Dr. Mathis og Exgreven havde taget ham under
					Armene og ledsaget ham til Porten. Men selv i de velbekjendte Hospitalsgange
					foer han vild. Det var som den smukke Frøken Falks Billede var blevet siddende
					fast i hans begeistrede Øine. Han saae hende bestandig for sig. Tilsidst stod
					han i det natlige Laboratorium, hvor Cadaver-Marthe stod ved den store Kjedel og
					pustede til Ilden. Hendes gustne, rynkede Ansigt var stærkt <pb n="185" facs="adl/ingemann/ingemann1/inge1185" xml:id="idm140296365829696"/> oplyst af Flammen. »Fryd dig ved Livet i dine Dages
					Vaar!« - sang hun med skingrende Stemme og loe, medens hun trak et Menneskehoved
					ved Haarene op af Kjedelen og begyndte at skrabe det. Valman saae Intet af det
					hæslige Natmaleri; han saae kun en qvindelig Skikkelse for sig; selv deri syntes
					han at skimte den skjønne Amalias Billede og i sin Henrykkelses-Forblindelse
					tumlede han i Armene paa den gruelige Liig-Kogekone og dandsede jublende med
					hende henad det slibrige Flisegulv ved Ilden. - Da loe Marthe endnu høiere.
					»Deilige Amalia!« - udbrød han - »saa er du endelig min!
					- saa bøier du dit yndige Ansigt om til mig og rækker mig dine
					himmelske Læber til det Kys, der for evig skal besegle vor Pagt!« -
					med disse Ord greb han Cadaver-Marthe om Hovedet og trykkede hendes gustne Mund
					mod sine Læber; men i samme Øieblik sank han om paa Steengulvet uden Bevidsthed.</p>
            <p xml:id="idm140296365826896">Da Valman kom til sig selv, var det Morgen. Han laae paaklædt paa sin Seng og
					syntes at have bortsovet et heelt Liv. Han hørte Klokkerne ringe til Høimesse
					ligesom forrige Dag. - Han var uvis om det, han syntes at erindre sig,
					var en Drøm og om det endnu var første Pintsedag, eller om han havde været
					beruset hele Gaarsdagen. »Nei« -raabte han glad og sprang op - »jeg
					har seet hende - jeg har omfavnet hende - jeg har følt hendes Læber
					brænde paa mine -«</p>
            <p xml:id="idm140296365825776">Da stod Marthe i den aabnede Dør igjen, ligesom forrige Dag, og Beenradene paa
					Væggen raslede omkring hende i Trækvinden. »Er Brudgommen allerede paa Benene!«
					- sagde hun og loe - »Bruden er nu ogsaa peen - men just
					ikke saa hed som paa Ballet inat. See! her har jeg et Kjærlighedsbrev til Dem
					- og her er det smukke Hoved, jeg var ifærd med, da vi fik os det
					lystige Svingom ved Kjøkkenilden!« Med disse Ord lagde hun et Brev paa hans Bord
					og tog et nylig skrabet Dødningehoved frem under sit Forklæde og satte ved Siden
					af det paa Bordet.</p>
            <p xml:id="idm140296365824720">Nu erindrede Valman, som en hæslig Drøm, sin natlige Afsindighed og hvorledes han
					virkelig havde dandset ved et Baal og holdt et Qvindehoved mellem sine Hænder,
					som han troede var Amalias, men som syntes ham blev til et grueligt Hexeansigt.</p>
            <p xml:id="idm140296365823808">»Far til Helvede, afskyelige Hex!« - raabte han og styrtede som <pb n="186" facs="adl/ingemann/ingemann1/inge1186" xml:id="idm140296365823472"/> rasende ud af Døren, medens han stak Brevet
					ulæst i Lommen. »Ja, jeg har været beruset - umaadelig beruset« - sagde han ved
					sig selv, da han nogen Tid efter havde fattet sig igjen og befandt sig paa
					Gaden. -»Den afskyelige Mathis og hans fordømte Moster har gjort mig gal. -Men
					saae jeg dog ikke virkelig Amalia!« - vedblev han - »var jeg ikke bleven rig og
					havde Lommen fuld af Ducater?« Nu greb han i sin Lomme og fik Haanden fuld af
					skærende Glasstumper. Han kastede dem bort af den blødende Haand og styrtede
					fort uden at vide hvorhen. Det var som hans Fødder mekanisk bar ham samme Vei
					som forrige Dag. Han standsede ved Agent Falks tomme Gaard og udstrakte Haanden
					efter Klokkestrængen; men han tog den hastig tilbage fra det kolde Metal og gik
					videre. Han nærmede sig Kirken og aabnede nu mekanisk det Brev, han havde
					modtaget -</p>
            <p xml:id="idm140296365820672">»Efter Deres Adfærd igaar« - stod der - »kan hverken jeg eller min Datter
					nogensinde mere ønske at see Dem.«</p>
            <bibl xml:id="idm140296365820160">C.H. <hi rend="italics" xml:id="idm140296365819872">Falk</hi>, Agent.</bibl>
            <p xml:id="idm140296365819024">Han sønderrev Brevet og skar Tænder, medens han dødbleg tumlede ned i samme
					Viinkjælder, hvor han forrige Dag havde truffet den lystige Skolekammerat. Han
					satte sig paa samme Sted som sidst og grublede over sin haabløse Tilstand,
					medens han med kummerlig Mine drak det lille Glas Viin, man havde sat for ham.
					»En ond Aand har aabnet mig et fortryllet Feeland« - mumlede han - »for at lade
					mig see derind og fortvivle udenfor, som en arm afsindig Drømmer.«</p>
            <p xml:id="idm140296365818016">»Hænger du nu med Hovedet igjen, Christen Kirkelam!« - sagde en
					velbekjendt Stemme tæt ved ham. Valman saae op - ligefor ham sad Mathis med det
					fulde Glas i Haanden og nikkede. De vare ene i Skjenkestuen. Valman gav sin
					Selvforagt og sin fortvivlede Stemning Luft i en bitter Selvanklagelse over hans
					Characteerløshed og jammerlige Eftergiven for enhver Fristelse. Han forbandede
					sig selv og Mathis og den hele Verden.</p>
            <p xml:id="idm140296365816720">»Sladder!« - sagde Mathis og fyldte hans tomme Glas - »Vil du vurdere dig selv og
					hele Verden med tom Hjerne og ørt Hoved, inden du har faaet Livsaanderne vakt
					paany ved den sande <hi rend="italics" xml:id="idm140296365816256">Spiritus supranaturalis?</hi> - Kalder du
					nu din Begeistring en Ruus, en Perial, en Pidsk, en Blyhat, en Donnert, en
					Snitser, eller hvad alle de dumme Øgenavne hedde? - forhaaner du saaledes det
					ædleste i din Natur? Glemmer du, <pb n="187" facs="adl/ingemann/ingemann1/inge1187" xml:id="idm140296365815104"/> at det høieste
					Liv er en evig salig Ruus, som aldrig kan bortsoves? Husk paa Alexander den
					Store, min Ven! naar var han virkelig stor? Det var han kun, naar han med det
					bekrandsede Bæger i sin Haand gav al Verdens Konge- og Kriger-Hæder Døden og
					Djævelen, medens han aabnede sine Øine for Livets og Aandens store Verden i hans
					egen Hjerne. Der saae han Ideen og satte sit Liv til for den, som en Helt og
					storartet Martyr. Han drak sig ihjel som en Fyldehund, sige de Uindviede - og
					uindviet er ethvert Asen, der ikke har Mod til at trodse den fastende Verdens
					Dom, og sætte sit Liv paa Ideen, med Glasset i Haanden, som Alexander den
					Store.« Under denne Tale havde Mathis klinket med Valman, og de havde begge med
					Latter udtømt deres Glas.</p>
            <p xml:id="idm140296365812576">»Dog, Fanden i Vold med Alexander den Store!« - vedblev Mathis</p>
            <p xml:id="idm140296365812112">- »vi har selv lysende Heroer i vor Historie - husk paa Odin,
					der drak sig til Viismand og Poet! - husk paa den store nordiske Konge, der
					druknede i Mjødkarret! - husk paa ham - hvad hed han nu! - ham, der i svimlende
					Begeistring af gammelt Øl søgte Guddommen i Fjeldkløften, der lukkede sig efter
					ham! - og staaer vor christne Tid heri tilbage for Hedenskabet? - husk
					paa en Peter den Store! drak han ikke som en Svamp? - husk paa de største
					Genier! hvorfra hentede de deres Begeistring? hvad var en Mozart -
					hvad var Wessel og Evald blevet, hvis de ikke havde drukket? - og har du
					Religion, min Bro'er!</p>
            <p xml:id="idm140296365810400">- er du en ægte Protestant, en rettroende Lutheraner - kan du da glemme, hvad der
					har fundet dybest Gjenklang i Christenheden af Alt, hvad den store Luther har
					sagt: Wer nicht liebt Wein, Weiber und Gesang, der bleibt eih Narr sein
					Lebenlang!« Dermed fyldte han Glassene paany og heldede nogle Draaber deri af
					den lille Flaske i Vestelommen.</p>
            <p xml:id="idm140296365809376">»Bravo, sataniske Nar!« - sagde Valman - »du er tidlig i Aande paa denne anden
					hellige Pintsedag - du vil nok gjøre mig gal igjen som igaar?«</p>
            <p xml:id="idm140296365808832">»Gal, Kammerat! lyksalig vil du sige. Har du nogensinde havt en lykkeligere Dag i
					hele dit usle Liv?«</p>
            <p xml:id="idm140296365808320">»Jeg var lyksalig i mit Galskab - det er sandt - men min
					Lykke var Løgn og djævelsk Blendværk,« - sagde Valman med vild Bitterhed. -»Den
					deilige Brud jeg drømte om, blev til en rynket Hex, og min Brudesal til din
					gamle Mosters Hexekjøkken.«</p>
            <p xml:id="idm140296365807648">»Respect for min Moster! hun er fra idag salvet til Dronning i vort <pb n="188" facs="adl/ingemann/ingemann1/inge1188" xml:id="idm140296365807312"/> nye Rige, og deri skal du være Kronprinds! Drik,
					Kammerat! lad dem ikke fordunste, de velgjørende Naturaander, som vil aabne dig
					det lukte Paradiis paany og give dig umaadelig Rigdom og Lykke!«</p>
            <p xml:id="idm140296365805984">»Ha! den Rigdom kjender jeg nu - dine Louisd'orer ligge i Rendestenen -
					de bleve til Flaskeskaar i mine blødende Fingre.«</p>
            <p xml:id="idm140296365805456">»Jammerlige Prosaist!« - udbrød Mathis - »maaler du Ideens Værdi efter dens
					lumpne materielle Skikkelse i Flauhedens Øine paa fastende Hjerte? -
					det er den største, den eneste Synd, min Bro'er! - denne Udfalden af
					den ætheriske Verden. - Du er rig, min Ven! du er den lykkeligste Elsker - du er
					Konge - du er Keiser - du er Alt hvad du vil - kast kun et
					Blik herned i Livets Kilde - og du skal see det!« Med disse Ord gjorde han nogle
					strygende Haandbevægelser over det fyldte Glas og satte det for Valman.</p>
            <p xml:id="idm140296365803968">»Bort!« - sagde Valman og vilde med Afsky støde det fra sig; men neppe havde han
					kastet et Blik i Glasset førend ligesom en uimodstaaelig Magt krummede hans
					Fingre derom. - »Jeg seer hende - ja, jeg seer hende!« - udbrød han og
					vedblev at stirre i Glasset - »det er hendes Blik - hendes Smil - det
					er hendes Sjæl, der dukker op og strømmer til mine Læber, for at sammensmelte
					med mit inderste Væsen.« Med uimodstaaelig Begjerlighed drak han nu Glasset ud
					til Bunden. Mathis loe og fyldte det paany. De nedsvælgede nu begge det ene Glas
					efter det andet, og snart vare de i samme overstadige Stemning som forrige Dag.</p>
            <p xml:id="idm140296365802368">»Det er min Bryllupsdag!« - raabte Valman tilsidst - »Bruden
					venter - kom, min troe Ven! Du skal see min Lykke! vi skal følges ad i Liv og
					Død som Fostbrødre!« - Med disse Ord ravede han ud af Døren med Mathis under
					Armen. Inden de vare heelt ude af Viinhuset, bleve de nu dog fastholdte af
					Politiet og, trods alle Indvendinger, førte til Politikamret, som anklagede for
					Bedrageri med falske Guldmynter, og Mathis tillige for Anvendelse af farlige
					narcotiske Midler ved hans magiske Aftenforestillinger. Hans Amanuensis, som man
					ogsaa havde været paa Spor efter, var flygtet.</p>
            <p xml:id="idm140296365800768">Efter et foreløbigt Forhør, som dog deres berusede Tilstand gjorde hensigtsløst,
					bleve de begge indtil videre satte i Varetægts-Fængsel. Næste Dag vare de
					imidlertid udbrudte af Fængselet og sporløst forsvundne. Paa samme Tid savnedes
					paa Hospitalet den gamle Gangkone Marthe, der saa fortræffelig havde forstaaet
					at tilberede Scheletter for de chirurgiske Candidater.</p>
            <pb n="189" facs="adl/ingemann/ingemann1/inge1189" xml:id="idm140296365799744"/>
            <p xml:id="idm140296365798976">Tyve Aar efter hine Pintsedage blev denne smukke Foraarsfest høitideligholdt i
					Jægersborg Dyrehave af en Familie, hvori Navnet Christen Valman ikke var
					forglemt. Familien bestod af en gammel Herre og et midaldrende Ægtepar, med
					deres to unge smukke Døttre, tilligemed en ung Kjøbmand og en juridisk Candidat,
					som hørte til Husets Venner og Døttrenes vel anskrevne Tilbedere. Den gamle
					Herre var de to unge Pigers Bedstefader, en lille tør Mand, der gik gammeldags
					klædt med høie Støvleskafter udenover Beenklæderne og en fiin blaa Kjole med
					Spencer af samme Farve. Han bar en graa Castorhat og støttede sig til en
					guldknappet Spanskrørsstok. Det var den rige, nu 80aarige Agent Falk. Ægteparret
					var hans Svigersøn, Grosserer Knudsen, og den i sin Ungdom saa smukke Amalia
					Falk, der endnu, som den aldrende Fru Knudsen, havde bevaret en stor Deel af sin
					Skjønhed, men var paafaldende bleg. Denne Bleghed, der forresten ikke klædte
					hende ilde, ansaaes for Følgen af en Nervefeber, hun for 20 Aar siden havde
					gjennemgaaet, og mulig af en magnetisk Cuur, der ved samme havde været anvendt,
					eller - hvad nogle Læger paastode - var hin Bleghed bevirket ved en
					narcotisk Dunst, hun havde indaandet i et saakaldet magisk Cabinet, som hun med
					sin Fader havde besøgt, og hvorefter hun havde faaet et farligt Tilbagefald til
					den ved Magnetismen standsede Nervefeber. Aaret derefter var hun bleven gift med
					sin Fætter, Christian Knudsen, som havde været hendes første Beiler og - hvad
					Alle troede - lykkelige Elsker, men som hun under hin Sygdom og et heelt Aar
					derefter syntes aldeles at have glemt. Man havde engang villet vide, at hun i
					hin Mellemtid havde været hemmelig forelsket i den unge Læge, der havde
					magnetiseret hende, men som var et udsvævende Menneske, der forfaldt til Drik og
					var forsvundet med en omreisende Gjøgler. At det virkelig forholdt sig saaledes,
					var baade hendes Fader og hendes Ægtemand bekjendt. Kun for dem havde hun
					aabenbaret, hvad hun selv ansaae for en ubegribelig Sindsforvildelse, medens hun
					dog altid med en vis Vemod og med dyb Medlidenhed tænkte paa hin unge vakkre
					Læge, som hun sidste Gang havde seet, da hun i en forunderlig bevæget Tilstand
					blev fulgt tilvogns af ham, efter hint Besøg med hendes Fader i det magiske
					Cabinet.</p>
            <p xml:id="idm140296365793872">I de sidste 19 Aar havde hun, indtil for kort siden, levet et lykkeligt
					Familieliv. Men otte Dage før denne Pintsefest havde hun havt den store Sorg at
					miste sin eneste Søn. Han var hendes ældste og kjæreste <pb n="190" facs="adl/ingemann/ingemann1/inge1190" xml:id="idm140296365793152"/> Barn. Han var allerede Student og over 17 Aar gammel;
					han var pludselig død af et Nerveslag, Dagen efter et lystigt Gilde, hvori han
					havde ophidset sig ved hede Vine, og hvorfra han var bleven bragt i en aldeles
					bevidstløs Tilstand Denne hendes eneste Søn havde allerede fra sin Fødsel havt
					en mærkelig Lighed med hin unge forsvundne Læge, som hun saa ofte med vemodsfuld
					Medynk havde tænkt paa. Efter hvad hun strax efter hans Fødsel i et sygeligt
					Øieblik havde ønsket, var Drengen bleven døbt med Navnet Christen Valman,
					hvilket man dog senere høilig havde fortrudt, da det havde gjort Opsigt og givet
					Anledning til Bysnak om hendes Forhold til den forløbne Magnetiseur. Det unge
					Menneske havde været fortrinlig begavet, men besynderlig nervesvag. Enhver
					Nydelse af spirituøse Drikke havde altid været ham paa det Strengeste forbudt af
					Lægerne; men det var kun med den største Selvovervindelse at han havde været
					istand til at bekæmpe sin heftige Tilbøielighed netop i denne Retning. Hans.
					første betydelige Overskridelse af hint Afholdenhedsbud var bleven hans Død.
					Saavel Faderen, som Bedstefaderen, havde trøstet sig med, at det unge Menneske,
					hvis han havde levet længer, dog vist enten var gaaet fra Forstanden, eller
					havde styrtet sig ind i en eller anden lidenskabelig Forvildelse. Der var nemlig
					en forunderlig Pirrelighed i hans hele Nervesystem og en Lyst til Overdrivelse i
					Alt, hvad han tænkte eller foretog sig, der ofte havde ængstet hans Venner. Det
					var Dagen efter hans Begravelse, den gamle Bedstefader havde foranstaltet denne
					Udflugt i den nysudsprungne Skov. Det skulde ikke være nogen munter Lysttour,
					men en stille Sindsforfriskelse for dem Alle.</p>
            <p xml:id="idm140296365790128">»Saa sommervarm en Pintsetid kan jeg ikke erindre« - sagde Agenten og
					kom Sukker i sin The, medens han satte Tobakspiben fra sig i Græsset.</p>
            <p xml:id="idm140296365789584">»Jo, for 20 Aar siden« - sagde Amalia og en let Farve foer over hendes hvide
					Kinder.</p>
            <p xml:id="idm140296365789088">»Rigtig, da jeg havde kjøbt Lyststedet ved Strandveien« - sagde den Gamle - »men
					det var dog et kedeligt Aar; du var hvert Øieblik syg - og havde jo
					nær gjort mig gal med dine Griller.«</p>
            <p xml:id="idm140296365788480">»Lad os ikke tænke derpaa!« - afbrød Svigersønnen ham og bragte snart en anden
					Samtale i Gang.</p>
            <p xml:id="idm140296365787968">De unge Mennesker kom nu fra en Spadseregang i Skoven og saae alle ud som en
					stille Lyksalighed havde blandet sig med deres Vemod, <pb n="191" facs="adl/ingemann/ingemann1/inge1191" xml:id="idm140296365787552"/> medens de iagttoge den Stilhed, som passede til
					Familiens Sørgedragt og Forældrenes Stemning. Under en ofte standsende
					Underholdning gik den smukke Foraarsaften hen i det Grønne. Man kjørte silde ad
					flere Omveie tilbage, og, ved en Feiltagelse af den noget berusede Kudsk, kom
					man henved Midnat forbi Assistentskirkegaarden. Faderen og Bedstefaderen mærkede
					det for sildigt, til at forhindre det, og bestræbte sig for at faae Amalia til
					at see til venstre Side, for at hun ikke skulde kjende Stedet, hvor Sønnens Grav
					nu stod med de friske Blomsterkrandse. Det var temmelig mørkt, og de troede, det
					var lykkedes at afdrage Amalias Opmærksomhed fra Kirkegaardsmuren. Hun sad taus
					og stille i Vognen, men da de kjørte forbi den store Gitterport, havde de hørt
					paa hendes Suk, at hun kjendte Stedet. Hvad der havde vakt hendes Opmærksomhed,
					var Glimtet ligesom af et Lys eller en Lygte langt borte paa Kirkegaarden. Neppe
					vare de komne forbi Gitterporten, førend hun forlangte, der skulde standses.
					Kirkegaardsporten stod paa Klem - paastod hun - der var
					Mennesker tilstede, og hun vilde see, om det ikke var Nogen, der tog Blomsterne
					fra Graven. Det var just en Uskik, hvorover der i den sidste Tid ofte havde
					været klaget. Efter mange Forestillinger mod dette Indfald, sprang hendes Mand
					alene ud af Vognen og befalede Kudsken at kjøre til: han skulde snart indhente
					dem tilfods - han vilde kun gjøre Graveren opmærksom paa Lyset derinde
					og spørge ham om hvad det havde at betyde.</p>
            <p xml:id="idm140296365784528">Vognen rullede nu afsted og den stærke, noget heftige Mand gik med hastige Skridt
					hen mod Graverens Bolig. Han fandt imidlertid alle Døre lukkede og alle Lys
					slukte. Han besluttede da selv at undersøge Sagen. Kirkegaardsporten fandt han
					ganske rigtig paa Klem, og han skimtede endnu Lyset langt borte mellem Træerne.
					Uden Betænkelighed styrede han sin Gang derefter og standsede endelig i Nærheden
					af det Sted paa Kirkegaarden, hvor han Dagen tilforn med dyb Rørelse havde
					staaet ved sin Søns aabne Grav og seet Jordspaakastelsen. Den samme Stemning
					greb ham nu atter, men blandede sig med den uhyggelige Forestilling, at han nu
					her skulde træffe Mennesker, der - for at tilegne sig nogle
					Blomsterpotter af ringe Værd vare frække nok til at forstyrre denne Gravens
					simple Prydelse. Han gik med sagte Skridt nærmere mellem de tætte Buske af
					Taxtræer og de nedhængende Sørgepile, hvorigjennem hist og her et hvidt
					Marmormonument skinnede frem i det matte Stjernelys og enkelte <pb n="192" facs="adl/ingemann/ingemann1/inge1192" xml:id="idm140296365782320"/> Glimt af hint Lys, som han havde fulgt, men som ofte
					havde bevæget sig og var forsvundet Endelig stod han under en Hængeask, hvor han
					ubemærket var Vidne til et Optrin, som opfyldte ham med Harm og Rædsel.</p>
            <p xml:id="idm140296365780960">Ved en aaben Grav stod en lille smudsig og pjaltet Mand, med et ildrødt
					gjennemfuret Ansigt, som omflagredes af nogle Totter sortegraat Haar, og med en
					Blendlygte i Haanden, medens en steengammel Qvinde, ligeledes i den smudsigste
					Pjalteklædning og med et fuldkomment Hexeansigt, var ifærd med at afklæde et
					Liig, der laae ved Siden af en sønderbrudt Kiste. I nogen Frastand stod en høi
					aldrende Mand med en Spade i Haanden og drak af en lille blaa Flaske, medens han
					med hæs Stemme nynnede nogle Vers af en lystig Drikkevise.</p>
            <p xml:id="idm140296365779824">»Rap dig, Marthe!« - sagde Manden med Lygten - »det pusler i
					Buskene synes mig. - Er det levende Mennesker, komme vi sagtens kun i Rasphuset
					- og det var dog en Forsørgelse paa en Maade; men er det de Døde, der
					vil have deres Lagener tilbage, slippe vi ikke saa nemt - Det var Ret, Christen
					Kirkelam! syng nu som jeg sang for Liig i vor Skolegang! det kan behøves ved
					dette Hundeliv. Drik dog ikke meer, end du kan rende, hvis Nogen kommer! En
					Opstandelsesmand svirer kun om Dagen.«</p>
            <p xml:id="idm140296365778384">»Er I snart færdige, I Sataner!« - sagde Manden med Spaden -»Hvad er det for en
					Stakkel, I nu har fat paa?«</p>
            <p xml:id="idm140296365777872">»En smuk Ungkarl« - svarede Kjærlingen - »han har lyse Haar, som du, da du stod
					for Speilet og gjorde Vind i din Brudgomskjole. Seer jeg ret, saa ligner han dig
					paa en Prik. Der er Plade paa Kistelaaget, Mathis! - bræk den af, hvis den duer
					noget! - staaer der Noget at læse?«</p>
            <p xml:id="idm140296365777168">Manden med Lygten lod dens Lys falde paa et sønderbrudt Liigkistelaag. »Tin«
					- mumlede han - »forsølvet Tin - det er ikke
					Umagen værdt at bryde af - men hvad seer jeg: <hi rend="italics" xml:id="idm140296365776528">Christen
					Valman</hi> staaer der - ja, paa min Sjæl, Christen Valman - det er dig,
					Kammerat! - det er din Ungdomsskikkelse, man har begravet - haha - det er i sin
					Orden! død har du jo været længe nok - den unge smukke Christen Valman er jo for
					længe siden gaaet i Hundene.«</p>
            <p xml:id="idm140296365775152">»Er I gale!« - raabte Manden med Spaden og foer hen imod Liget som han betragtede
					ved Lygtelyset - derpaa styrtede han sig henover det med et Skrig.</p>
            <pb n="193" facs="adl/ingemann/ingemann1/inge1193" xml:id="idm140296365774592"/>
            <p xml:id="idm140296365773824">»Fordømte Djævle! plyndre I de Døde? - plyndre I min Søn!« - lød nu en kraftig
					Røst tæt ved dem, og den forfærdede Fader traadte frem. - I samme Øieblik var
					Blendlygten bleven usynlig, og Manden, som bar den, var forsvunden. - Med et
					hæsligt Skrig flygtede ogsaa den gruelige Qvinde; men i Stjernelyset saae
					Faderen sin Søns Liig ligge nøgent og udplyndret ved den sønderbrudte Liigkiste.
					- Et halvberuset Menneske i den usleste Betlcrdragt laae hulkende over Liget og
					syntes i Afsindighed at tale til det.</p>
            <p xml:id="idm140296365772320">»Er du virkelig Christen Valman?« - hviskede den Berusede - »er du min døde
					Ungdom og Kjærlighed? - skulde jeg her samles med dig igjen! - ak, Amalia! - er
					du nu ogsaa død og begravet?«</p>
            <p xml:id="idm140296365771712">»Nei, hun lever - min Søns Moder lever« - sagde Faderen, der havde nærmet sig den
					Afsindige og ikke tvivlede paa, det jo maatte være hin forsvundne ulykkelige
					Valman - »kom til dig selv, Elendige! det Liig, du der har gravet op, for at
					plyndre - var Amalia Falks og Christian Knudsens eneste Søn, som til
					uværdig Erindring om dig blev døbt Christen Valman og som gik i Graven med dit
					Ansigt og med Giften af din Natur i sit Inderste.«</p>
            <p xml:id="idm140296365770368">»Altsaa dog Christen Valman!« - lallede den Berusede - »altsaa dog mig selv - mit
					andet Jeg - min aandelige Søn - var du hans Fader i Kjødets Verden? ja saa! -
					men <hi rend="italics" xml:id="idm140296365769920">jeg</hi> var hans Fader i Aandens store Verden - og han
					er min! - see, der har jeg Pantet derpaa« - vedblev han og trak en Ring af sin
					magre Finger - »bring hende den tilbage! nu er det Ægteskab forbi! -
					Godnat, Papa! - hils min magnetiske Brud! - hils min Ætheraands-Elskede! <hi rend="italics" xml:id="idm140296365768672">-Jeg</hi> er for længe siden - gaaet i Hundene. Gud velsigne
						<hi rend="italics" xml:id="idm140296365767856">hende!«</hi> Han rakte Ringen fra sig og tumlede syngende
					bort mellem Gravene. Dog det var nu ingen vild Drikkevise, han sang - men med en
					Stemme, der næsten klang smuk og som syntes at bæve af Graad, sang han en
					Psalmemelodie; det var et Brudstykke af den gamle Liigpsalme, han i sin Barndom
					saa tidt havde sjunget blandt Skoledrengene.</p>
            <p xml:id="idm140296365766336">Næste Morgen fandtes der paa Assistentskirkegaarden et dødt Menneske, der saae ud
					som en Betler og i hvem man gjenkjendte den for 20 Aar siden forsvundne
					chirurgiske Candidat Valman. Paa Grosserer Knudsens Angivelse, blev der
					foretaget en streng Undersøgelse angaaende Liigplyndringen. En heel Bande
					Liigplyndrere blev opdaget og straffet; dog den berygtede <hi rend="italics" xml:id="idm140296365765456">Dr</hi>. Mathis Frantsen og hans Moster vare flygtede med et Skib til England.
					Der skal de nogle Aar efter <pb n="194" facs="adl/ingemann/ingemann1/inge1194" xml:id="idm140296365764672"/> være blevne hængte
					blandt en opdaget Bande af de saakaldte Opstandelsesfolk, der skaffe Liig til
					Anatomerne.</p>
            <p xml:id="idm140296365763520">Der tilberedtes en Familiefest i Grosserer Knudsens Huus ved Midsommerstid. Den
					ældste Datters Bryllup skulde feires og den Yngstes Forlovelse med det Samme
					erklæres. Hjertesagen havde allerede hemmelig været afgjort mellem de unge
					Mennesker paa hin stille Skovtour i Pintsen; men nu havde forst enhver af de
					lykkelige Elskere opnaaet en Stilling, hvori der kunde tænkes paa et
					selvstændigt Familieliv.</p>
            <p xml:id="idm140296365762352">Alle glædede sig til denne dobbelte Fest i Familien. Amalia smilede ogsaa med
					Inderlighed, naar Talen var derom og naar hun saae Glæden i de Andres Ansigter;
					men selv led hun stille, og hendes besynderlige Bleghed syntes at tiltage.
					Hendes Mand havde fordulgt hende, hvad han sidste Pintsenat havde været Vidne
					til paa Assistentskirkegaarden. Rygtet om de opdagede Liigplyndrere og den, som
					dod, gjenkjendte Candidat Valman, havde man ligeledes holdt skjult for hende. Da
					hun nogle Dage efter Pintsefesten besøgte sin Søns Grav, havde hun fundet den
					bestrøet med frisk Sand og prydet med endnu flere Blomster, end paa
					Begravelsesdagen. Ved Siden af den havde hun bemærket en anden, nylig opkastet
					Grav, der næsten ligesaa omhyggelig var prydet med Pintselilier og andre
					Foraarsblomster. Den var ikke betegnet med noget Mindesmærke eller Navn, men af
					de Blomster, hun havde medbragt til Sønnens Grav, havde hun dog uvilkaarlig
					henlagt en paa den Fremmedes Grav, der i Dødens stille Land var bleven hendes
					kjære Christen Valmans Nabo.</p>
            <p xml:id="idm140296365760128">Dagen før den længe forberedte Familiefest gik Amalia om i alle Værelser for at
					eftersee, om Alt var saa reent og pynteligt, som hun ønskede det. Hun opdagede
					en Plet paa en af de nylig polerede Ruder. Hun gik ind i sin Mands Værelse, for
					at finde en gammel Avis til at afgnide denne Plet med. Da hendes Mand en halv
					Time derefter kom hjem og traadte ind i sit Værelse, saae han med Forskrækkelse
					sin Kone ligge dødbleg og bevidstløs paa Sofaen, med en Avis ved Siden. Han greb
					Bladet og saae med Skræk, at det indeholdt en udførlig Beretning om hvad han
					havde anmeldt for Øvrigheden angaaende hint natlige Optrin og Alt, hvad der
					senere om denne Sag var oplyst. Nu <pb n="195" facs="adl/ingemann/ingemann1/inge1195" xml:id="idm140296365758400"/> opslog
					Amalia sine Øine, og en Taarestrøm gav hendes Smerte Luft. Den kjærlige Ægtemand
					betroede hende strax Alt, hvad han hidtil af Omhu for hende havde fordulgt. Da
					hun hørte, at det var Valmans Grav, hun selv, uden at kjende den, havde lagt en
					Blomst paa, bevægede det hende inderligt, og da hun nu betragtede den
					velbekjendte, længe savnede Ring, hendes Mand havde modtaget til hende, var det
					som om en tung Steen faldt fra hendes Hjerte.</p>
            <p xml:id="idm140296365756832">»Det var da ingen Drøm!« - sagde hun og lagde Ringen paa Bordet - <hi rend="italics" xml:id="idm140296365756496">»ham</hi> har jeg virkelig givet den - han har baaret den i
					al sin Nød og al sin Forvildelse til hans sidste Time - han har sendt mig den
					tilbage, uden Had og Bitterhed - den sidste Lyd, du hørte fra hans Læber, var en
					from forsonende Psalmetone. Gud skee Lov! nu er Gaaden løst, som jeg i 20 Aar
					har grubiet paa - nu er der Fred i min Sjæl. Gud vil være ham og os Alle en
					forbarmende Dommer for hans evige Kjærligheds Skyld!«</p>
            <p xml:id="idm140296365754928">Fra den Time kom den naturlige Farve tilbage paa Amalias Kinder. Det var som den
					Gift, hun engang havde indaandet, nu var fordunstet. Hun var en lykkelig Hustru
					og Moder. Familiefesten den følgende Dag blev ikke fordunklet af nogen Skygge
					fra en forsvunden uhyggelig Fortid.</p>
            <pb n="196" facs="adl/ingemann/ingemann1/inge1196" xml:id="idm140296365753952"/>
         </div>
      </body>
   </text>
</TEI>