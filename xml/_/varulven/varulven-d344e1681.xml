<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Varulven</title>
            <author>, </author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <title xml:id="idm140296367198240">Fjorten eventyr og fortællinger</title>
                  <pubPlace xml:id="idm140296367197904">[København]</pubPlace>
                  <publisher xml:id="idm140296367197440">Det Danske Sprog- og Litteraturselskab</publisher>
                  <publisher xml:id="idm140296367197136">Borgen</publisher>
                  <date xml:id="idm140296367196800">1989</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid61382" decls="#biblid61382">
            <head xml:id="idm140296366324288">Varulven<lb xml:id="idm140296366324000"/> (Af et Brev fra en Landsbypræst, dateret Skovby den 1ste April
					1834).</head>
            <p xml:id="idm140296366323440">Jeg har i det sidste Aar her gjort nøiere Bekjendtskab med - ak, ja, med - en
					Varulv, kunde jeg næsten selv sige, og jeg er ganske besynderligt stemt derved
					Lee kun ikke! Det er en meget alvorlig Historie og et mærkeligt psychologisk
					Phænomen. Du oplyste KjøbstædsMand veed maaskee ikke engang hvad en Varulv er,
					og kaster i din Nød Ordet op i Ordbogen. Der finder du den Forklaring: »Varulv,
					en. <hi rend="italics" xml:id="idm140296366322496">pl</hi>. e (N.S. Waarwulf Eng. <hi rend="italics" xml:id="idm140296366321792">werewolf</hi>) efter Fortidens Overtro: et for en Tid til en Ulv forvandlet
					Menneske.« Men hvad siger Du nu om en videnskabelig dannet Varulv i vor oplyste
					Tid, en Student med <hi rend="italics" xml:id="idm140296366320736">Laudab.p. c</hi>. til <hi rend="italics" xml:id="idm140296366320016">Examen philosophicum</hi>, som selv i syv Aar har troet, han var et saadant
					Væsen? - En Vanvittig altsaa? en Feberpatient? eller en Phantast? - Noget af
					hvert - et Menneske med en alt for glødende Phantasie, der uagtet Alt, hvad hans
					Forstand maa have indvendt ham mod denne fixe Idee, der førstegang var opstaaet
					hos ham i en Nervefeber, dog aldrig kunde løsrive sig derfra, men stedse
					phantaserede sig dybere og dybere ind i denne usalige Forestilling. Han havde
					gode Forkundskaber og havde lagt sig efter Forstvæsenet. Jagten var tidlig hans
					Lyst, og det eensomme Jagtliv gav udentvivl hans Hang til Tungsindighed alt for
					riig Næring. Jeg har ofte seet ham her hos Skovriderens, hvor han i mange Aar
					var som Søn i Huset, skjøndt Slægtskabet var meget fjernt. Jeg glemmer aldrig
					hans dødblege tungsindige Ansigt med de sorte, tæt sammengroede Øienbryn.
					Saadanne Øienbryn ere netop efter Almuesagnet det eneste synlige Tegn paa et
					Menneske, der til visse Tider skal være underkastet hiin eventyrlige
					Forvandling, og da i Ulveskikkelsen vil sønderrive hvem det møder. For
					frugtsommelige Qvinder skal det især være farligt at møde et saadant Væsen.</p>
            <p xml:id="idm140296366317152">Jeg maa næsten smile, idet jeg anfører denne urimelige Overtro; men en
					uvilkaarlig Gysen overfalder mig dog, naar jeg sætter mig ind i den ulykkelige
					unge Mands Sindsstemning, der har kunnet tilegne <pb n="114" facs="adl/ingemann/ingemann1/inge1114" xml:id="idm140296366316448"/> sig et saadant Tankeuhyre i den Grad, at Forestillingen har havt samme
					Virkning paa ham, som den frygteligste Virkelighed. Hans paafaldende Bleghed og
					de sorte sammengroede Øienbryn gave ham dog intet Frastødende. Tungsindigheden i
					det fine veldannede Ansigt havde noget Tiltrækkende, og naar man saae den høie
					blege Phantast i den grønne Jagtkjortel, med Riflen og Grævlingeskindstasken
					over Skuldrene, træde ind i Skovhuset i den fortrolige Aftenskumring, var det,
					som den veemodig milde men hemmelighedsfulde Jæger bragte hiin Skoveensomheds-
					og Maaneskins-Stemning med sig, som, uden at ængste Sindet, sætter os ind i
					Eventyrets vidunderlige Verden. Han havde en klangfuld, indtagende Stemme og
					sang særdeles smukt, helst de gamle Folkeballader om Tryllerie og Forvandlinger.
					Han blæste Valdhorn med en sjelden Virtuositet og Følelse. Han kunde aflokke
					dette Instrument de dybeste veemodig-sværmerske Toner. Han var ofte taus og
					indesluttet i sig selv, men kunde til andre Tider spøge ret muntert og livligt,
					uagtet et vist tungsindigt Træk ved Munden aldrig forlod ham. Om sin fixe Idee
					talte han ikke til noget Menneske, og hans Venner har kun hørt ham yttre den i
					hiin hidsige Feber, der for syv Aar siden nær havde lagt ham i Graven. Men at
					denne Feberphantasie aldrig ganske har forladt ham, vil du see af de usvigelige
					Vidnesbyrdjeg siden skal anføre. Han var forlovet med en af de deiligste Piger,
					jeg har seet, en Datter af vor gamle brave Skovrider. Faderen var ved en uventet
					Arv bleven riig, og havde givet hende en ualmindelig Dannelse. Hun var een af
					hine ætherfme blaaøiede Blondiner, som synes at kunne opløses i Toner og Duft,
					og naar man saae hende dandse syngende hen over Stien gjennem Ellekrattet i en
					maanelys Sommeraften, var det umuligt andet, end at tænke paa de deilige
					Ellepiger, der endnu svæve for vor poetiske Almues Phantasie, naar de lette
					Aftentaager oplyses af Maanestraalerne. Det smukke elskende Par holdt inderlig
					meget af hinanden og havde været forlovet i 8 Aar. For 7 Aar siden var Jægeren,
					tilsyneldende sund og frisk, kommen tilbage fra Kiel, som Forstcandidat, for at
					ægte sin Forlovede og modtage en Landeiendom, den formuende Svigerfader vilde
					overlade ham, indtil Svigersønnen engang kunde blive ansat i sit Yndlingsfag. De
					Elskende vare overvættes lykkelige. Bryllupsdagen var kommen. Men inden Vielsen
					faldt Brudgommen, af overspændt Glæde, som man troede, i hiin farlige
					Nervesygdom, som efterlod en vedvarende Bleghed og en uhelbredelig Tungsind <pb n="115" facs="adl/ingemann/ingemann1/inge1115" xml:id="idm140296366309984"/> hos ham. Siden opsatte han bestandig
					Brylluppet, og hans hemmelighedsfulde Adfærd var baade Fader og Datter
					ubegribelig. Han robede ofte den heftigste lidenskabeligste Kiærlighed; men naar
					Talen kom paa Brylluppet, blev han pludselig taus og ængstelig. Undertiden greb
					han da Riffel og Jagttaske og forsvandt i nogle Maaneder. Naar han kom tilbage,
					saae han svag og lidende ud, som efter en svær Sygdom. Hvor han da havde været,
					fortaug han hemmelighedsfuld. Han var atter en Tid den ømmeste, men ærbødigste
					Elsker; han syntes at tilbede sin Forlovede, som et høiere Væsen, men med en
					ængstelig bestemt Grændse for sin Fortrolighed. Han sang og læste for hende. Han
					spilte paa Bras, skrev, gik paa Jagt og blæste paa Valdhorn; han var undertiden
					den elskværdigste Selskabsmand; men saasnart den Gamle talte om Brylluppet, greb
					Svigersønnen Riffel og Taske og gik bort med et dybt Suk. Han forsvandt atter et
					Par Maaneder, og man eftersporede ham forgjæves. Nogle vilde have hørt ham blæse
					paa sit Valdhorn i fjerntliggende Skove. Nogle Bønderkoner vilde med
					Forskrækkelse have seet ham i Skoven om Natten, som en Nebukadneser, der løb
					nøgen om paa Hænder og Fødder blandt de vilde Dyr. Efter andre, men ligesaa
					usikkre Beretninger af en fordrukken Soldat, vilde man have seet ham blandt de
					meest raae og vilde Svirebrødre i een af Hovedstadens smudsigste Kipper. En
					omvankende Kræmmer, som hvert Aar besøgte vor Egn, paastod derimod at have seet
					ham med et frygtelig stort Skjæg blandt de Afsindige paa Galehuset i Slesvig.
					Naar han kom tilbage fra slige Bortfjernelser, var der ingen Sindsforvirring at
					spore hos ham. Han var iførstningcn stille, taus og lidende, stedse mild og
					kjærlig, men tilbageholden og hemmelighedsfuld. Om Natten hørte man ham ofte
					synge i dybe, hjertegribende Toner paa sit eenlige Kammer eller i Skoven, og han
					syntes selv at componere Melodierne. At Sangene ogsaa vare Udbrud af hans eget
					sønderrevne Hjerte, har jeg nu et sikkert Vidnesbyrd om i deres Indhold. Nogle
					af hans Sange er jeg nemlig kommen i Besiddelse af Jeg har dem liggende her for
					mig, og af dem har jeg troet nogenlunde at kunne forklare mig hans Sindsstemning
					og den fixe Idee, som han i hele 7 Aar har baaret paa med den ubrødeligste
					Taushed, formodentlig af Frygt for at gjøre sin Elskede ulykkelig og tabe hendes
					Kjærlighed. Hans Unddragelse fra en nærmere Forbindelse, uagtet hans
					lidenskabelige Kjærlighed, er mig nu ogsaa forklarlig. Han har formodentlig
					troet sin aandelige Sygdom uhelbredelig og <pb n="116" facs="adl/ingemann/ingemann1/inge1116" xml:id="idm140296366304320"/>
					gruet for at inddrage den, han elskede høiest, i den Malstrøm af smertelige
					Forestillinger, hvori han selv frygtede for at gaae tilgrunde. Maaskee har han
					endog frygtet for at skade eller dræbe hende engang i sin formeentlige
					Forvandlingstilstand Om Spiren til hans fixe Idee er at søge i hans Constitution
					eller i en exalteret Anger maaskee over en Forvildelse i hans Ungdom, eller om
					man kunde tænke sig en periodisk Raahed og Vildhed forenet med den fineste
					Følelse for sædelig Reenhed og Skjønhed i en Sjæl, der saaledes kunde vakle
					mellem Yderlighederne af den høieste og laveste Natur - derom var jeg endnu
					igaar i Uvished En stor moralsk Forvildelse med en dyb Følelse saavel af
					Menneskenaturens Høihed, som af dens Fornedrelse, syntes mig den rimeligste
					psychologiske Forklaring af et saadant Phoenomen. Efter de Oplysninger, jeg idag
					har modtaget, er jeg nu af en forskjellig Mening. I Kiel skal han have været
					erkjendt som et Mynster paa Ærbarhed blandt de unge Studenter; han skulde endog
					i deres muntre Lag have været udsat for Spot over sin Afholdenhed, hvis han ikke
					havde været bekjendt for den bedste Fegter og Skytte blandt dem alle. Hvad man
					med Rette dadlede ham for, var en hovmodig Sikkerhed og Selvtillid, der gjorde
					ham ubarmhjertig i sin Dom over andre Menneskers Skrøbelighed I sine Fordringer
					til Menneskenaturens Adel skal han stundom have yttret en Idealitet og en
					Strenghed, som næsten overskred Mulighedens Grændser. Af den gamle Skovrider har
					jeg erfaret hans religieuse Synsmaader; de vare igrunden naturalistiske. Han
					ærede i Christus kun det fuldkomne Menneske, men forkastede Troen paa hans
					Guddom, som en fordærvelig Fordom, der fornedrede Menneskenaturens Høihed og
					gjorde det største Menneskes naturlige Aabenbarelse, som vort Væsens
					Culmination, ufrugtbar tilligemed hele hans Lære og ophøiede Exempel. Mon man
					ikke i hans moralske Stolthed og i en dyb krænkende Følelse af en lavere og
					høiere Naturs Kamp i hans eget Hjerte kunde finde tilstrækkelig Grund til hiin
					fixe Idee. Maaskee Forestillingen om hiin Forvandling først er opstaaet blot
					symbolisk hos ham, som et Billede paa den Lidenskabernes Ulv, hvormed han dog,
					trods al sin Foragt derfor, følte sig i Kamp. Var han, som jeg troer, en poetisk
					Natur, kan jeg let forstaae, hvorledes hiint Billede kunde være trængt ham saa
					levende ind i Phantasien, at det i en sygelig Tilstand har kunnet assimilere sig
					med hans Væsen. Vi behøve saaledes ikke, i Modsigelse med hans stoiske
					Strenghed, at tillægge ham noget vildt og raat <pb n="117" facs="adl/ingemann/ingemann1/inge1117" xml:id="idm140296366298960"/>
					Ungdomsliv eller nogen periodisk Overvældelse af en rasende dyrisk Natur i en
					virkelig bevidst Tilstand. At han i sine maanedlange Fraværelses-Perioder
					tildeels har opholdt sig som sindssvag i Slesvig, har jeg nu endog faaet Vished
					om. Han lader til at have forudfølt ethvert nyt Anfald af sin Sygdom eller hvad
					han kaldte sin Forvandling, hvori han da virkelig paa den besynderligste Maade
					har efterlignet et vildt Dyrs og navnlig en Ulvs characteristiske Adfærd, uagtet
					han i sin sunde Tilstand var et af de mildeste og kjærligste Mennesker.</p>
            <p xml:id="idm140296366297360">Efter disse Oplysninger troer jeg nu nogenlunde at kunne forklare mig de
					Stemninger, han i sine lyriske Udbrud har antydet.</p>
            <p xml:id="idm140296366296832">Hvilken Kamp det har kostet ham at fordølge sin formeentlige Forvandling, og
					hvorledes den Taushed, han havde paalagt sig, var en Frugt af den ømmeste
					Kjærlighed, see vi tydelig af følgende Sang, som jeg ikke uden inderlig Medynk
					og en vis Agtelse for hans Characteerfasthed kan læse:</p>
            <lg xml:id="idm140296366295824">
               <l xml:id="idm140296366295568">»Ti, min Qval! og smiil, min Smerte!</l>
               <l xml:id="idm140296366295136">Lyse Engel! bliv ei mørk!</l>
               <l xml:id="idm140296366294688">Maalløs Fange er mit Hjerte,</l>
               <l xml:id="idm140296366294224">Og min Sjæl en tillukt Ørk.</l>
               <l xml:id="idm140296366293760">Vil jeg Sjælens Ørk oplade,</l>
               <l xml:id="idm140296366293296">Vil til Hjerter Hjertet tye -</l>
               <l xml:id="idm140296366292864">Den, mig elsker, vil mig hade -</l>
               <l xml:id="idm140296366292432">Den, mig søger, vil mig flye.«</l>
            </lg>
            <p xml:id="idm140296366291840">Han synes undertiden at have frygtet for, at hans eget Blik skulde røbe den
					Elskede det formeentlige Uhyre, der boede i hans Sjæl - og hans Blik bliver ham
					til et forrædersk Lyn, der farer hen over en løndomsfuld Afgrund. I een af hans
					Sange hedder det:</p>
            <lg xml:id="idm140296366290896">
               <l xml:id="idm140296366290640">»See ei for dybt i mit Øie!</l>
               <l xml:id="idm140296366290208">See ei paa mit mørke Bryn!</l>
               <l xml:id="idm140296366289760">Engang det kunde sig føie,</l>
               <l xml:id="idm140296366289312">Der foer fra Øiet et Lyn.</l>
               <l xml:id="idm140296366288864">Og saae du ved Lynets Flamme</l>
               <l xml:id="idm140296366288432">Mig dybest i Sjælens Hav -</l>
               <pb n="118" facs="adl/ingemann/ingemann1/inge1118" xml:id="idm140296366287984"/>
               <l xml:id="idm140296366287216">Maaskee du saae med det samme</l>
               <l xml:id="idm140296366286784">Min Glædes evige Grav.«</l>
            </lg>
            <p xml:id="idm140296366286208">Hans Sange ere korte og ligesom blotte Themaer til hans melancholske musikalske
					Phantasier, som ofte uden Text har bevæget mig saa forunderligt, naar jeg i de
					dunkle Efteraarsaftener hørte hans Valdhorntoner i Skoven. At den hemmelige
					Sorg, han bar paa, var ham selv en Gaade, uforenelig med hans Idee om
					Menneskenaturens Høihed og Selvstændighed, seer man temmelig klart. Det er som
					en dunkel Bevidsthed om det mørke Princip i ham selv, der maaskee dog har
					fremkaldt hiin ham ubegribelige Forvandling (eller hvad vi kalde hans Vanvid)
					har ladet ham føle en dyb Ydmygelse, dog uden sand Ydmyghed, og en Uro, der
					bortfjernede ham fra sin høieste Kjærligheds Helligdom og berøvede ham Freden i
					dens Paradiis. Den Sang, hvoraf jeg uddrager denne Slutning, troer jeg vist at
					have hørt ham phantasere over paa sit Valdhorn engang i Vinter, da jeg om Natten
					kjørte i min Slæde forbi Skovriderhuset og saae Lys paa hans afsides Kammer. Der
					var i de hemmelighedsfulde Toner et blandet Udtryk af Salighed og Fortvivlelse,
					som vel synes mig kunde været Variationer paa disse Stropher, især paa den
					sidste, og som klang mig i Sjælen den hele Nat, ligesom Dissonantserne deri
					ledte efter deres Opløsning i det gaadefulde Fjerne. Sangen angiver kun
					Grundaccorderne i den rige Tonephantasie, jeg hiin Aften tog hjem med mig:</p>
            <lg xml:id="idm140296366283520">
               <l xml:id="idm140296366283264">»Spørg aldrig hvorfor jeg sørger!</l>
               <l xml:id="idm140296366282832">Det Een kun i Verden veed;</l>
               <l xml:id="idm140296366282400">Men om du saa evig spørger -</l>
               <l xml:id="idm140296366281936">Han tier i Evighed.</l>
               <l xml:id="idm140296366281520">En Engel kan det ei sige -</l>
               <l xml:id="idm140296366281088">En Djævel kan det ei troe:</l>
               <l xml:id="idm140296366280640">Jeg elsker og martres tillige -</l>
               <l xml:id="idm140296366280208">Er salig og - har ei Ro.«</l>
            </lg>
            <p xml:id="idm140296366279632">Den Hemmelighed, han ikke vilde betroe noget Menneske, maa han dog have betroet
					sig selv, og at det virkelig var hiin phantastiske Forestilling om en
					Forvandling af hans milde, kjærlige Natur til et vildt sønderrivende Uhyre, seer
					jeg af den følgende Sang, der dog umiskjendelig <pb n="119" facs="adl/ingemann/ingemann1/inge1119" xml:id="idm140296366278768"/>
					antyder en aandelig Forvandling, som Ingen kan see eller tage og føle paa, og
					som man derfor almindelig affærdiger som blot Sygdom og Phantasterie.</p>
            <lg xml:id="idm140296366277488">
               <l xml:id="idm140296366277232">»Paa Varulve troer nu Ingen,</l>
               <l xml:id="idm140296366276800">Og ad Vampyrer de lee -</l>
               <l xml:id="idm140296366276384">Paa Skallen kjende de Tingen:</l>
               <l xml:id="idm140296366275952">De troe nu kun hvad de see.</l>
               <l xml:id="idm140296366275520">Naar Lyset er slukt foroven,</l>
               <l xml:id="idm140296366275088">Naar Stormen hyler i Skov,</l>
               <l xml:id="idm140296366274656">Jeg gaaer som en Ulv i Skoven,</l>
               <l xml:id="idm140296366274224">Vil sønderrive mit Rov.</l>
               <l xml:id="idm140296366273776">Mig fare paa Luftens Strømme</l>
               <l xml:id="idm140296366273312">Dæmonernes Hær forbi.</l>
               <l xml:id="idm140296366272864">De kalde det Feberdrømme</l>
               <l xml:id="idm140296366272416">Og al min Qval - Phantasie.«</l>
            </lg>
            <p xml:id="idm140296366271824">Med en uendelig Trang til at meddele sig og give sit Hjerte Luft, har han valgt
					Skoven og Natten til sine Fortrolige. Det er et smukt Træk i hans Characteer, at
					han tier af Kjærlighed til dem, han elsker og ikke vil bedrøve. Maaskee har han
					selv følt det Farlige i at efterhænge og udtale sine selvplagende Forestillinger
					for den tause Natur: selv den synes ham troløs, og han har vist Ret i den Tanke,
					at det Forfærdelige, der ligger dybest i vor Natur og ligesom paa Bunden af
					Sjælens løndomsfulde Afgrund, aldrig bør fremdrages utilsløret. Den Sang, jeg
					her tænker paa, er følgende:</p>
            <lg xml:id="idm140296366270544">
               <l xml:id="idm140296366270288">»Jeg vil dem ei Luften forgifte,</l>
               <l xml:id="idm140296366269856">Ei røve dem Fredens Skat.</l>
               <l xml:id="idm140296366269408">For tause Skov vil jeg skrifte</l>
               <l xml:id="idm140296366268976">Og for den evige Nat.</l>
               <l xml:id="idm140296366268560">Dog - Skov og Mark har jo Øre -</l>
               <l xml:id="idm140296366268096">Ei Natten har Øine faa. -</l>
               <l xml:id="idm140296366267648">Hvad Ingen skal see og høre,</l>
               <l xml:id="idm140296366267184">Maa, før det fødes - forgaae.«</l>
            </lg>
            <pb n="120" facs="adl/ingemann/ingemann1/inge1120" xml:id="idm140296366266592"/>
            <p xml:id="idm140296366265824">I det sidste Aar hensvandt den skjønne Skovriderdatter synlig af Bekymring over
					sin Elskers besynderlige Adfærd og uforklarlige Væsen. Den gamle Fader var ogsaa
					nær ved at gaae i Graven derover, men han taug og nævnede aldrig mere det
					Bryllup, hvortil Alt havde været beredt paa syveride Aar. Sidste Efteraar og
					Vinter, da den skjønne Piges Udseende forekom Alle heelt betænkeligt, skjøndt
					hendes Aasyn og Blik stedse blev skjønnere og hendes Gang ligesom mere svævende,
					syntes Jægerens Sundheds-Tilstand derimod mærkelig at forbedre sig. Han
					anstrengte sig udentvivl for at løsrive sig fra sine Grublerier. Han var ofte
					underholdende og i høi Grad elskværdig. Han fordoblede sin Ømhed baade for Fader
					og Datter; han forlod det hele Aar ikke Skovriderhuset. Naar man saae ham i
					deres Selskab, syntes han glad og lykkelig; men naar han greb Valdhornet,
					udaandede han de veemodigste Toner. De Sange, jeg endnu har fra hans Haand, ere
					udentvivl fra dette sidste Aar. De udtrykke fornemmelig hans dybe Smerte over at
					hans Tilstand volder hans Elskede Kummer. Han anklager sig selv som Uhyret, der
					er Skyld i hendes Hensvinden:</p>
            <lg xml:id="idm140296366263488">
               <l xml:id="idm140296366263232">»Hvi er hendes Kinder saa blege?</l>
               <l xml:id="idm140296366262800">Hvi er hendes Øie saa mat?</l>
               <l xml:id="idm140296366262352">Vist til mine Strængelege</l>
               <l xml:id="idm140296366261904">Hun lytted i stille Nat.</l>
               <l xml:id="idm140296366261472">Fornam hun Varulvesangen</l>
               <l xml:id="idm140296366261040">Og saae mig paa blodig Sti -</l>
               <l xml:id="idm140296366260608">Fornam hun Sjælen i Klangen -</l>
               <l xml:id="idm140296366260144">Da var hendes Fred forbi.</l>
               <l xml:id="idm140296366259712">Ak! har min Qval hende smertet -</l>
               <l xml:id="idm140296366259280">Ak! hvis hun min Sorg forstod -</l>
               <l xml:id="idm140296366258848">Vampyren har hun i Hjertet,</l>
               <l xml:id="idm140296366258416">Den suger det dyre Blod«</l>
            </lg>
            <p xml:id="idm140296366257840">- - Medens jeg sidder med denne Sang for mig, faaer jeg en ny Oplysning. Han har
					havt en Duel i Kiel engang og dræbt en berygtet Vagabond, der var Spiller og
					Kobler tillige, og som Ingen beklagede. Sagen var bleven neddysset; men hvad der
					synes mig at staae i nøie <pb n="121" facs="adl/ingemann/ingemann1/inge1121" xml:id="idm140296366257008"/> Forbindelse dermed og
					maaskee kunde give os den rette Nøgle til Gaaden om den ulykkelige
					Varulve-Phantasie, er en anden Tildragelse, der i Beretningen om hiin Duel
					anføres som samtidig dermed En fremmed frugtsommelig Dame af overordentlig
					Skjønhed, men i høi Grad berygtet, havde staaet i Forbindelse med hiin dræbte
					Vagabond og havde med ham draget mange unge Mennesker i Fordærvelse. Politiet
					var allerede blevet opmærksomt paa disse Mennesker. Nogle Dueller og Selvmord
					tilligemed adskillige ulykkelige Familiebegivenheder vare indtrufne, som de
					beskyldtes for at være Aarsag i. Dagen efter hiin Duel, var den fremmede Dame
					fundet dræbt i Skoven ved Fjorden, og ved et voldsomt Stød, som man troede.</p>
            <p xml:id="idm140296366254448">Om vor Forstcandidat ogsaa har været skyldig i dette Drab, veed Ingen; men jeg
					formoder det nu næsten. Efter hvad jeg har hørt om hans Characteer, synes det
					mig tænkeligt, at det kan være skeet i en exalteret allerede halv afsindig
					Stemning efter Spillerens Drab og af en formeentlig ædel Bevæggrund. Aftenen
					førend hiin Duel skal han i sin Indignation over disse Menneskers Adfærd have
					yttret, at det var en Velgjerning mod Menneskeslægten at udrydde slige giftige
					Uhyrer. Kort efter var det, han kom her hjem og skulde holdt Bryllup, men faldt
					i hiin Nervesygdom, hvori hans Varulveraserie begyndte. Efter en saadan uhyre
					Forvildelse er netop denne Phantasie mig psychologisk forklarligst. At han
					desuagtet har havt Sjælsstyrke nok ikke blot til at bevare sin gruelige
					Hemmelighed, men selv til at synes tilfreds og lykkelig, for ikke at dræbe sin
					Elskede med sin Sorg, see vi af den næste Sang:</p>
            <lg xml:id="idm140296366252112">
               <l xml:id="idm140296366251856">»Jeg bærer et Bjerg paa Brystet;</l>
               <l xml:id="idm140296366251424">Det Ingen i Verden seer.</l>
               <l xml:id="idm140296366250992">Mit Smiil har <hi rend="italics" xml:id="idm140296366250704">hende</hi> dog trøstet;</l>
               <l xml:id="idm140296366249840">Derfor jeg spøger og leer.</l>
               <l xml:id="idm140296366249392">Kunde Atlas dandse og springe,</l>
               <l xml:id="idm140296366248960">Hans Byrde blev fuldt saa svar -</l>
               <l xml:id="idm140296366248528">Men Pleiadernes Graad blev ringe:</l>
               <l xml:id="idm140296366248096">Han ene sin Verden bar.«</l>
            </lg>
            <p xml:id="idm140296366247520">Forestillingen om Atlasbyrden gaaer ogsaa tragisk gjennem den følgende Sang,
					tilligemed den smertelige Overbeviisning, at selv den <pb n="122" facs="adl/ingemann/ingemann1/inge1122" xml:id="idm140296366246976"/> Kjærlighed, hans eneste Haab og Trøst hænger ved, er
					grundet paa en Skuffelse og følgelig et Phantom:</p>
            <lg xml:id="idm140296366245840">
               <l xml:id="idm140296366245584">»Eet Ord jeg kunde udsige -</l>
               <l xml:id="idm140296366245152">Og Bjerget faldt fra mit Bryst;</l>
               <l xml:id="idm140296366244720">Men o! da knustes tillige</l>
               <l xml:id="idm140296366244288">Min Himmel med al sin Trøst.</l>
               <l xml:id="idm140296366243824">Det er kun en Drømmehimmel,</l>
               <l xml:id="idm140296366243360">Det er kun en Phantasie;</l>
               <l xml:id="idm140296366242928">Men o! med dens Stjernevrimmel</l>
               <l xml:id="idm140296366242496">Hvert Glimt af Haab var forbi.</l>
               <l xml:id="idm140296366242064">Paa Bjerget jeg taus vil bære</l>
               <l xml:id="idm140296366241600">Til alle Bjerge forgaae.</l>
               <l xml:id="idm140296366241168">Fred har jeg lært at undvære;</l>
               <l xml:id="idm140296366240704">Men Haab og Drøm maae bestaae.«</l>
            </lg>
            <p xml:id="idm140296366240112">Endelig talte han selv om Brylluppet, og mellem Juul og Paaske lod han til med
					den største Iver at ønske det fuldbyrdet. Den Gamle blev sjæleglad. Bruden
					smilede veemodig og rystede paa Hovedet. Jeg havde den tredie Søndag lyst fra
					Prædikestolen for Brudeparret. Brudevielsen var bestilt, og den gamle Skovrider
					havde indbudet mange Brullupsgjester. Aftenen før denne sidst bestemte
					Brullupsdag saae jeg dem begge sammen i Skovriderhuset. De spilte og sang, og
					deres Stemmers Harmonie smeltede saa deiligt sammen, som to længe adskilte
					Sjæle, der flyve forenede paa Tonevinger gjennem den salige Himmel. Jeg glædede
					mig til deres Forening og haabede nu, at hiin forstyrrende Phantasie ikke længer
					skulde hindre deres Lykke. Dog den næstsidste Sang, jeg har fra Jægerens Haand og
					som synes skrevet Natten før Brullupsdagen, har desværre viist mig, at den dybe
					Dissonants i hans Sjæl endnu ikke havde fundet sin Opløsning. Han fordømmer selv
					den Lykke, han dog lidenskabelig higer efter, og han tænker atter paa at flye
					sin Brud, som han dog ikke med fuld Fortrolighed tør aabne sit Hjerte for:</p>
            <lg xml:id="idm140296366237552">
               <l xml:id="idm140296366237296">»Jeg hører mit Hjerte banke -</l>
               <l xml:id="idm140296366236864">Det selv fordømmer sin Fryd.</l>
               <pb n="123" facs="adl/ingemann/ingemann1/inge1123" xml:id="idm140296366236400"/>
               <l xml:id="idm140296366235584">Jeg hader min egen Tanke -</l>
               <l xml:id="idm140296366235152">Og Synd er min største Dyd.</l>
               <l xml:id="idm140296366234688">Af Kjærlighed jeg bedrager -</l>
               <l xml:id="idm140296366234224">Jeg flyer den, jeg helst er nær -</l>
               <l xml:id="idm140296366233760">Jeg elsker den Sjæl jeg plager -</l>
               <l xml:id="idm140296366233296">Jeg dræber den, jeg har kjær.«</l>
            </lg>
            <p xml:id="idm140296366232704">Den sidste Sang er næsten ulæselig og skrevet med Blyant, i Skoven formodentlig:</p>
            <lg xml:id="idm140296366232144">
               <l xml:id="idm140296366231888">»Den Svages Vaaben er Klage;</l>
               <l xml:id="idm140296366231456">Den Stærke tier og døer.</l>
               <l xml:id="idm140296366231008">Jeg klager ei med de Svage:</l>
               <l xml:id="idm140296366230576">Jeg hyller min Sorg i Slør.</l>
               <l xml:id="idm140296366230112">Tilsidst maa Sløret vel briste -</l>
               <l xml:id="idm140296366229648">Da kommer min Sorg for Dag.</l>
               <l xml:id="idm140296366229216">Men før jeg den Nød skal friste -</l>
               <l xml:id="idm140296366228752">Slaaer Hjertet sit sidste Slag.«</l>
            </lg>
            <p xml:id="idm140296366228160">Da jeg for otte Dage siden kom til Skovriderhuset for at vie det besynderlige
					Par, fandt jeg et Sørgehuus istedet for et Bryllupshuus. Brudgommen var samme
					Morgen funden ihjelskudt i Skoven. Bruden overlevede ham kun i tre Døgn. Idag
					har jeg kastet Jord paa dem begge. Den gamle nedbøiede Fader overlever dem neppe
					længe. Han er dog fattet og rolig. Han spurgte mig forleden, om jeg ikke nok
					troede, en Varulv kunde blive salig, naar han selv havde brændt Varulvemærket ud
					af sin Pande med Kirkebly. Jeg gruede ved denne Yttring, der røbede mig en
					besynderlig Blanding af Vantro og Overtro. Jeg trøster ham saa godt jeg kan og
					tør. Jeg vilde saa gjerne haabe, at hiin store Livsdissonants engang vilde
					opløse sig i en langt skjønnere Harmonie, end selv den, hvori jeg sidst hørte de
					Eiskendes Stemmer ahnelsesfuldt sammensmelte den sidste Aften de saaes her i
					Verden. Ved Undersøgelsen af Jægerens Liig er det blevet oplyst, at han selv maa
					have bibragt sig det dræbende Skud. Hans Riffel laae uden Ladning ved hans Side
					og med aftrukken Laas. En Rendekugle var gaaet ham gjennem Panden, og
					- mon ved Tilfælde eller med Forsæt? - <pb n="124" facs="adl/ingemann/ingemann1/inge1124" xml:id="idm140296366225680"/> netop paa det Sted, hvor de store sorte Øienbryn løb
					sammen. I hans Jagttaske forefandtes en Tegnebog, hvori der var adskillige
					Optegnelser og de her meddeelte Smaasange med tilføiede Melodier i et Slags
					Ziffre. Disse Sange har for mig noget besynderligt Rørende. Jeg finder intet
					Spor af Vanvid deri, skjøndt der vel undertiden kan forekomme et Udtryk, som
					endnu er mig dunkelt. Hvergang jeg læser dem, staaer den blege smukke Jæger for
					mig, og jeg synes at høre ham synge dem med sin tragiske Violoncel- eller
					Hobo-Stemme, om jeg saa kan udtrykke mig. Der var mig nemlig et vist Udtryk i
					hans Sangstemme, som altid fremkaldte en lignende Stemning hos mig, som naar jeg
					hører hine Instrumenter. Om hans periodiske Vanvid er der dog ingen Tvivl, og
					Visheden derom har opløst min Gru i Medynk og formildende Veemod. Naar jeg nu
					med hans Sange for Øie erindrer mig hans Valdhornphantasier, staaer atter hans
					veemodig milde men hemmelighedsfulde Aasyn for mig og fremkalder hiin Nattens og
					Eensomhedens Stemning, hvori jeg, uden længer at ængstes af den uopløste
					Dissonants, nu kan see hans phantastiske Liv fare mig forbi, som en Gaade, der
					haaber sin Opløsning i en høiere Tilværelse.</p>
            <pb n="125" facs="adl/ingemann/ingemann1/inge1125" xml:id="idm140296366222800"/>
         </div>
      </body>
   </text>
</TEI>