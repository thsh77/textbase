<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>De tvende draaber</title>
            <author>, </author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <title xml:id="idm140296367198240">Fjorten eventyr og fortællinger</title>
                  <pubPlace xml:id="idm140296367197904">[København]</pubPlace>
                  <publisher xml:id="idm140296367197440">Det Danske Sprog- og Litteraturselskab</publisher>
                  <publisher xml:id="idm140296367197136">Borgen</publisher>
                  <date xml:id="idm140296367196800">1989</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid67711" decls="#biblid67711">
            <head xml:id="idm140296365562928">De tvende Draaber<lb xml:id="idm140296365562640"/> Legende</head>
            <p xml:id="idm140296365562224">En gammel, grublende Klosterbroder sad en Sommernat i sin Celle med en Bog foran
					sig, hvori hans Levnet var opskrevet og hvori han, som sædvanlig, vilde
					nedskrive en eller anden opbyggelig Tanke, inden han lagde sig til at sove i
					Ligkisten, der stod ved hans Side og tjente ham til Seng. Ved Lampen stod et
					Crucifix, med et Dødningehoved under, med Indskrift: <hi rend="italics" xml:id="idm140296365561184">Memento
						mori</hi>, og et Timeglas, som han mekanisk vendte, hvergang det var
					udrundet. I sin høire Haand holdt han en dyppet Pen, hvori Blækket efterhaanden
					samlede sig i Spidsen til en Draabe. Han stirrede paa den sorte Draabe med
					ufravendt Blik, medens hans Aand syntes fordybet i den Tanke, han vilde
					nedskrive; men det var ham, som Tanken blev større og vægtigere, jo længer han
					grublede derpaa; ogsaa den sorte Draabe i Pennen blev større og tungere; men
					faldt dog ikke af.</p>
            <p xml:id="idm140296365559584">Han tænkte paa det Ondes Oprindelse og Væsen, og paa Betydningen deraf hos alle
					Sjæle. Han tænkte nærmest paa det Ondes første Rørelse i hans egen Sjæl og paa
					enhver Skikkelse, hvori det var fremtraadt i hans Liv, fra hans tidligste
					Barndom, til den Time i hans Oldingsliv, som han nu vidste vilde udrinde, med
					det sidste Sandskorn i Glasset.</p>
            <p xml:id="idm140296365558576">Enhver af de mangfoldige Fristelser, han, ved sin mægtige Tro og Aandens Kraft i
					hans Villie, havde overvundet, stod atter for ham i sin mest tillokkende
					Skikkelse, og han bævede. Det var ham, som den længst udkæmpede Kamp med alle
					Verdslighedens og Begjerlighedens Dæmoner skulde begynde paany og han nu, i sin
					Dødsstund, skulde overvældes af de Magters forenede Kræfter, som han ofte med
					hele sin Ungdoms og Manddoms Styrke kun med Møie havde beseiret i deres enkelte
					Fremtrædelser. Ikke blot de overvundne Fristelser rciste sig paany, men de
					uovervundne, med deres uendelige Følgerække, stode i levende Billeder for hans
					aandelige Blik - og han blegnede.</p>
            <pb n="218" facs="adl/ingemann/ingemann1/inge1218" xml:id="idm140296365556656"/>
            <p xml:id="idm140296365555888">I sin Rædsel over det Ondes Magt i hans eget Liv og under en næsten afmægtig Kamp
					med dets lokkende og truende Gjenfærd slap han Tanketraaden, som han vilde følge
					til det Dæmoniskes allerførste Ophav. Alle enkelte Billeder af, hvad der har
					fristet og forstyrret Menneskesjæle, samlede sig for hans indre Øie i en eneste
					forfærdelig Skikkelse, hvis ubestemte Omrids udvidede sig, som et Taageslør,
					over Alverden. Han saae i det uendelige Taageslør den Skuffelsernes Kaabe,
					hvorunder Løgnens Fader, som denne Verdens Fyrste, skjuler sig. Han saae ikke
					alene sig selv, men den hele skabte Verden - endnu og indtil alle
					Dages Ende - liggende dybt ligesom begravede i det Onde - og det var ham som den
					store Sjælefjende nu greb ham og førte ham ud over Jorden og alle Stjernehimle
					for at vise ham det Ondes Magt. Han holdt dog endnu Pennen med den sorte Draabe
					i sin Haand. Han følte hele sin Aandskraft, og han besvor Dæmonen vige tilbage
					til sit Ophav og skjule sig i Draaben, der var indviet til hans Tanke. Den Magt,
					som holdt ham ud over Verdensrummets uendelige Ocean, syntes nu fra sin falske
					Verdens omfattende Storhed at sammenkrympe sig til sin Oprindelse, i sin
					Muligheds første Punkt i den lille sorte Blækdraabe, der bævede paa Spidsen af
					den gamle Besværgers Pen. Draaben faldt, men det hele uendelige Verdensrum blev
					sort deraf for Besværgerens Øie, som den mørkeste Gravhvælving. Pennen var
					falden af hans Haand, og med grændseløs Forfærdelse styrtede han selv ned i det
					uendelige Mørke.</p>
            <p xml:id="idm140296365553664">»Forbarmende Gud og Frelser!« udbrød han og trykkede det Crucifix til sit Bryst,
					som havde staaet ved hans Lampe og som han ubevidst havde grebet, inden han
					bortførtes i det svimlende Syn. Det var ham nu som det døde Frelserbillede fik
					Liv i hans Haand og saae paa ham med den evige, almægtige Kjærligheds Taare i
					sit Øie.</p>
            <p xml:id="idm140296365552560">Paa denne Draabe stirrede han nu alene, som før paa den sorte Draabe i hans Pen.
					Den voxede og faldt, og hvor den faldt, blev Verdensrummets sorte Ocean et
					Øieblik til et Blodhav; men i samme Øieblik stod Solen op derover og han saae,
					det var et Hav af himmelske Roser. I samme Nu belyste Morgensolen i
					Klostercellen den gamle Seers Aasyn og Skikkelse, han laa bleg, men stille, med
					et næsten forklaret Ansigt i sin Ligkiste.</p>
            <p xml:id="idm140296365551472">Lampen var udbrændt, Timeglasset var endnu ikke helt udrundet; men inden dets
					sidste Sandskorn udrandt, stode de fromme Klosterbrodre ved den Døendes Leie og
					modtoge hans sidste Velsignelse.</p>
            <pb n="219" facs="adl/ingemann/ingemann1/inge1219" xml:id="idm140296365550672"/>
            <p xml:id="idm140296365549904">Hans Pen laa paa Gulvet, en Blækdraabe laa paa Bladet. I det aabne Cellevindue
					stod en rød Blomst, han engang havde hjembragt fra Østerland og fra hvis fine
					Blad en rosenrød Dugdraabe var nedfalden paa Karmen.</p>
            <p xml:id="idm140296365549056">Den Døende pegede ud mod den rosenrøde Morgenhimmel og fortalte Brødrene i faa
					Ord, hvad han havde seet Det sidste Sandskorn udrandt af Timeglasset. Den Gamles
					Røst var forstummet med hans sidste Bøn. Hans Hænder laae foldede over hans
					Bryst. Hans Øine vare lukte; men hans sidste Suk var blevet til et himmelsk Smil
					paa hans Læber. Ved hans Jordefærd laa Bogen med hans Levnet og hans fromme
					Aftentanker ved hans Baare. Hans sidste Tanker om det Ondes Magt og Oprindelse
					stode, som en eneste stor Blækdraabe, paa det sidste Blad; men ved Bogens Side
					stod den røde Blomst endnu med sine lange nedhængende Blomsterklokker, der havde
					en Dugdraabe fra Sommernatten i hvert af de fine Bægere.</p>
            <p xml:id="idm140296365547168">Det var den Blomst, som de Lærde kalde Fuchsia, men som siden almindelig kaldes
					Christi Bloddraabe.</p>
         </div>
      </body>
   </text>
</TEI>