<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Det forbandede huus</title>
            <author>, </author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <title xml:id="idm140296367198240">Fjorten eventyr og fortællinger</title>
                  <pubPlace xml:id="idm140296367197904">[København]</pubPlace>
                  <publisher xml:id="idm140296367197440">Det Danske Sprog- og Litteraturselskab</publisher>
                  <publisher xml:id="idm140296367197136">Borgen</publisher>
                  <date xml:id="idm140296367196800">1989</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid60391" decls="#biblid60391">
            <head xml:id="idm140296366447888">Det forbandede Huus</head>
            <p xml:id="idm140296366447472">»See, nu staaer det igjen tilfals, Huset ved Christianshavns Kanal - din salig
					Farbroders Huus, Johanne! og det paa endnu billigere Vilkaar« -sagde den unge
					Snedkermester Frants en Morgen til sin smukke Kone, idet han lagde
					Adresse-Avisen paa Vuggen og saae paa den lille fjerdingaarsgamle Dreng, som
					endnu slumrede rolig og syntes at lege med Guds Engle i Drømme.</p>
            <p xml:id="idm140296366446304">»Lad os slaae det kjære gamle Huus reent af Hovedet, bedste Mand! - svarede den
					unge Kone og lagde Avisen paa Bordet uden at see paa den - Tag over Hovedet har
					vi jo dog, saalænge Hr. Stork vil have Taalmodighed med Leien. Havde vi kun Brød
					til os selv og den lille velsignede Gudsengel der, naar han nu snart vil begynde
					at kræve det, saa maatte vi vel lade os nøie. Med al vor Armod ere vi maaskee
					dog endnu det lykkeligste Ægtepar i Byen - føiede hun mild og kjærlig
					til - og vi maae ret takke vor Gud, at han ikke lod den vide Verden adskille os,
					men bragde dig sund og glad tilbage fra Reisen, og gav os Kjærlighed og Styrke
					til at bære vort lille Kors med Taalmodighed.«</p>
            <p xml:id="idm140296366444704">»Du er mig dog altid den samme fromme velsignede Johanne - sagde Frants
					og omfavnede den unge blomstrende Moder, som erindrede ham om et herligt
					Madonnabilled, han engang paa sine Reiser havde seet - mig har du ogsaa gjort
					langt frommere og taalmodigere, end det ellers var min Natur og Sædvane. Men paa
					dette elendige Loftkammer kan jeg ikke længer udholde det. Her har jeg hverken
					Lyst eller Plads til at arbeide; skal jeg bringe Noget ud af Haandteringen, maa
					jeg have et ordentligt Værksted og Plads til at aande og røre mig. Din salig
					Farbroders Huus ved Kanalen var ret et Huus for mig; der har jeg og den gamle
					Mester sjunget saa mangen lystig Sang ved vor Høvlebænk, og der vilde jeg ret
					være saa hjemlig og trøstig tilmode. Der var det jo ogsaa jeg saae dig første
					Gang. Der sad jeg siden hver Aften hos dig i den lille Dagligstue med det grønne
					Paneel, naar jeg kom fra Værkstedet med gamle Mester Flok. Hver Helligaften tog
					han saa Sølvbægeret frem af Skabet i Alkoven, og <pb n="97" facs="adl/ingemann/ingemann1/inge1097" xml:id="idm140296366443232"/>
					drak med mig paa en glædelig Fest. Og da mit Svendestykke var færdigt, og den
					store smukke Liigkiste stod til Skue i Værkstedet, husker du da hvor den Gamle
					var glad, og hvor lyksalig du sank i mine Arme, da han lagde din Haand i min
					over Kisten og sagde: tag hende, Frants, og vær brav! her skal du boe og bygge
					med hende engang, naar jeg ligger i denne Kiste og venter paa en salig
					Opstandelse.«</p>
            <p xml:id="idm140296366441616">»Ak, det skete dog ikke - sukkede Johanne - Kisten staaer vist endnu der paa
					Loftet og forskrækker Pigerne i Mørke. Nu er det gamle kjære Huus jo endogsaa i
					Vanrygte, og Ingen vil mere leie eller kjøbe det, siden de mange ulykkelige
					Dødsfald.«</p>
            <p xml:id="idm140296366440944">»Just det kan være vor Lykke, Johanne! derfor vil Hr. Stork nu sælge det for saa
					urimelig godt Kjøb og give et halvt Aars Henstand paa det Hele. Inden et halvt
					Aar maa det langvarige Skifte jo være sluttet, og vi faae dog i det mindste
					saameget, at vi kan betale hvad vi skylde, saa er Huset vores, og med det skal
					du see er der Lykke og Velsignelse. At tre Børn kan døe der i et halvt Aar af
					Meslinger og et Par gamle Folk af Alderdom, deri er vist Huset uskyldigt. At
					Gadedrengene har hittet paa at ridse »et forbandet Huus« paa Muren, det
					forskrækker kun de gamle gode Koner i Vartov. For mig er og bliver det et
					velsignet Huus, og vil Hr. Stork modtage mit Beviis for Kjøbesummen, uden anden
					Sikkerhed, end mit ærlige Ansigt, saa er Huset mit idag, og vi kan flytte derind
					den Dag imorgen.«</p>
            <p xml:id="idm140296366439344">»Ak, kjære Mand, jeg vilde saa nødig, vi skulde komme i mere Gjeld til denne Hr.
					Stork; det er ingen god Mand, maa du troe, hvor venlig og høflig han endogsaa
					synes. Selv Farbroder kunde jo aldrig ret lide ham, hvorvel han ikke kunde hade
					nogen Guds Skabning paa Jorden. Men hver Gang Hr. Stork kom og talte om Handel
					og Bodmerie, blev han mørk og stille og gav mig Vink til at gaae paa rnit
					Kammer.«</p>
            <p xml:id="idm140296366438080">»Hr. Stork havde dengang et godt Øie til dig, veed jeg nok - sagde Frants og
					smilede selvtilfreds - men jeg var ham for lykkelig en Medbeiler. Nu,
					det var en Daarlighed af den gamle Pebersvend; det er nu glemt, og den Godhed,
					han havde for dig, er nu endogsaa gaaet over til mig. Han kræver mig jo aldrig
					for Huusleien, gav mig endogsaa et nyt Laan til Barnedaaben og viser mig meer
					Artighed, end nogen Anden.«</p>
            <p xml:id="idm140296366436800">»Men den Maade, hvorpaa han seer paa mig, Frants, er mig altid modbydelig, og jeg
					har ingen god Tro til hans Venlighed og <pb n="98" facs="adl/ingemann/ingemann1/inge1098" xml:id="idm140296366436400"/>
					bestandige Talen om hans Redelighed. Selv Huset, han vil nu sælge, kom han neppe
					saa ærlig til, som han siger, og de store Fordringer, han har paa min Farbroders
					Boe, har jeg aldrig hørt Farbroder tale om. Gud veed hvad der bliver tilovers,
					naar nu hver faaer Sit; og Alle holdt dog Farbroder for en riig Mand.«</p>
            <p xml:id="idm140296366434768">»Det maa Skifteretten forstaae - svarede Frants - men det veed jeg kun, at jeg er
					en Gjæk, om jeg nu ikke kjøber Huset.«</p>
            <p xml:id="idm140296366434240">»Sandt at sige, kjære Frants! - sagde Johanne nu bønlig -jeg er næsten lidt
					ængstelig for at flytte ind igjen i det Huus, hvor kjær ogsaa hver Krog der maa
					være mig fra min Barndom. Farbroders ulykkelige Dødsmaade kan jeg dog aldrig ret
					forsone mig med, og hver Gang jeg gaaer over Lange-Bro og seer de Druknedes
					Dødningehuus med de lave Vinduer, er det mig altid som jeg maatte hen og see
					derind, om han ikke laae der endnu og ikke kunde komme i Jorden, førend han kom
					i sin rette Kiste.«</p>
            <p xml:id="idm140296366432784">»Spøger endnu de gamle Ammestu-Eventyr i dit Hoved, min Johanne! For din gode
					kjære Farbroder behøve vi vist ikke at frygte. Han vilde dog kun bringe os Lykke
					og Velsignelse, hvis han endnu skulde være om os paa Jorden. Men derfor er jeg
					rolig; han var from og gudfrygtig, og der var vist Intet i hans Liv, som kunde
					forstyrre hans Ro efter Døden. At han forsætlig skulde have styrtet sig i
					Stranden, som Rygtet jo har villet indbilde os, derfor er jeg fuldkommen tryg.
					Havde jeg kun ikke just været paa min Svendereise og du hos din døende Moster,
					havde vi maaskee havt ham endnu. Hvor ofte har jeg ikke advaret ham mod den
					Seilen alene paa Kalleboe Strand! men det skulde han nu engang hver Søndag.
					Saalænge jeg var i hans Lære, fulgte jeg jo altid med, og da jeg reiste, lovede
					han mig dog, at tage en Sømand med sig for Fremtiden.«</p>
            <p xml:id="idm140296366431184">»Ak, det var en ulyksalig Juul - sukkede Johanne - først da man havde lyst efter
					ham i Avisen og Hr. Stork havde gjenkjendt ham i de Druknedes Huus og besørget
					ham jordet i Stilhed som en Selvmorder, først da fik jeg Ulykken at vide, og han
					kom ikke engang i sin rette Kiste og med Nød og neppe i christen Jord.«</p>
            <p xml:id="idm140296366430112">»Lad os nu ikke sørge længer, kjære Kone, over hvad der dog ikke stod i vor Magt
					at hindre! men lad os til min fromme Mesters Erindring nu holde hans gamle Huus
					i Agt og Ære, og befrie det fra det taabelige Vanrygte, ved ubekymret at boe og
					bygge, hvor han har <pb n="99" facs="adl/ingemann/ingemann1/inge1099" xml:id="idm140296366429552"/> levet og arbeidet for os.
					Alt hvad han samlede og arbeidede for, var dog kun vor Lykke og Velstand.«</p>
            <p xml:id="idm140296366428384">»Som du vil da, kjære Mand! sagde Johanne eftergivende, og tog den Lille ud af
					Vuggen, som nu vaagnede og strakte de smaae Hænder op efter Moderen - Gud vil
					nok bevare os og det uskyldige Barn.«</p>
            <p xml:id="idm140296366427776">Frants kyste Moder og Barn, og tog nu sit blaae Arbeidsforklæde af og den gamle
					grønne Reisefrakke paa, som ved Johannes Flid var bleven ny og heel igjen. Hun
					strog de brune Lokker tilbage fra hans Pande og pillede omhyggelig et Par Duun
					af hans Krave. »Gud være med dig!« sagde hun saa og rakte ham Barnet hen endnu
					engang til Afsked. Nu greb han hastig den grønne Kasket fra Sømmet og gik ud for
					at afgjøre Huuskjøbet.</p>
            <p xml:id="idm140296366426656">Tilfreds og glad kom han hjem, og næste Dag flyttede den lille Snedkerfamilie ind
					i Mester Floks forrige Huus ved Christianshavns Kanal. Det glædede Frants at see
					sin Mesters gammeldags Boskab, som han havde kjøbt paa Auctionen, nu komme
					tilbage til sit gamle Hjem, og det var ham ligesom Lænestolen og Dragkisten
					maatte glæde sig med ham.</p>
            <p xml:id="idm140296366425584">Men Brødkonen paa Hjørnet trak paa Skuldrene og beklagede det unge smukke
					Ægtepar, som hun meente snart vilde hjemsøges af Sygdom og Ulykke, fordi fem
					Liig i et halvt Aar vare baarne ud af Huset, og hvor ofte man end havde
					overkalket den i Muren indridsede Skrift, kom den dog snart igjen tilsyne. »Et
					forbandet Huus« stod der, som med Rødkridt, og alle de gamle Koner ved Kanalen
					kaldte det en Blodskrift. »See kun til - sagde Brødkonen paa Hjørnet til sin
					Datter - inden Aaret er ude, kommer der et Liig igjen ud af Huset.«</p>
            <p xml:id="idm140296366424576">Snedker Frants havde nu travlt med at indrette sit Værksted, og Johanne med at
					ordne Alt i Huset og give det den gamle kjære Skikkelse igjen. Den lille
					Dagligstue til Gaden, med det grønne Paneel og med den gammeldags Alkove, fik nu
					Stole, Bord og Dragkiste paa samme Sted som i gamle Dage. Farbroders Lænestol
					blev ogsaa sat i Kakkelovnskrogen ligesom tilforn og syntes kun at vente paa den
					gamle Mesters Tilbagekomst. Naar saa de unge Folk sad der om <pb n="100" facs="adl/ingemann/ingemann1/inge1100" xml:id="idm140296366423600"/> Aftenen i Tusmørket, medens Ilden knittrede muntert i
					Vindovnen og lyste gjennem Laagen ud paa Gulvet, savnede de ofte den Gamle og
					talede om ham med Veemod og Kjærlighed. Men Johanne saae dog imellem lidt
					ængstelig hen til den ledige Stol i Krogen, og naar Maanen skinnede ind paa den
					gjennem de smaae Vinduesruder, var det hende undertiden ligesom han sad der
					endnu, men bleeg og blodig og med dryppende Lokker.</p>
            <p xml:id="idm140296366422064">»Lad os tænde Lys - sagde hun da - Barnet er uroligt, synes mig, jeg maa see, om
					der er Intet, som trykker det«</p>
            <p xml:id="idm140296366421552">En Aften var der intet Lys nede; det maatte hentes i Pakkammeret paa Loftet. Hun
					tændte Stumpen i Lygten og gik ud, medens Frants vuggede Barnet og vilde lulle
					det roligt. Da hørte han et Bulder paa Loftet, som af et faldende Menneske, og
					han syntes Johanne havde skreget; han lod Vuggen staae og foer op ad
					Loftstrappen efter hende. Der laae hun, med den slukte Lygte i Haanden, bleeg og
					afmægtig, ved Liigkisten. Forfærdet bar han hende ned, fik tændt Lys og bragt
					hende til Live, medens han bekymret spurgte om hvad der var hendet hende.</p>
            <p xml:id="idm140296366420384">»Ak, jeg er dog et stakkels frygtsomt Barn - sagde Johanne og fattede sig - vær
					ubekymret for mig! det var kun Farbroders Kiste, som forskrækkede mig. Jeg vilde
					have bedet dig hente Lysene; men jeg skammede mig, og da Trækvinden blæste Lyset
					ud i Lygten deroppe, var det som en Dødnings kolde Aandepust berørte mig, jeg
					stødte i Mørke paa Liigkisten og syntes Kistelaaget hævede sig - og
					saa tabte jeg Sands og Samling i min barnagtige Forfærdelse.«</p>
            <p xml:id="idm140296366419008">»Den Kiste skal ikke oftere forskrække dig - sagde Frants - jeg sætter den
					imorgen i Avisen til Salg.« Den blev nu ogsaa buden tilfals; men naar en Kjøber
					meldte sig, var den enten for stor eller for lille.</p>
            <p xml:id="idm140296366418384">En Dag kom Hr. Stork med Skjødet paa Huset og Kjøbekontracten. Han var en høi og
					svær Mand, med et Ansigt, som ingen Velvillie indskjød, skjøndt det næsten
					bestandig smilede, hvilket, naar man nøie gav Agt derpaa, dog snarere lignede et
					Slags Krampe. Han gik gjerne med en ildrød Vest og klædte sig i det Hele som en
					Pebersvend, der gaaer paa Frierie og gjerne vil skjule sin Alder. Han var den
					Dag endnu mere venlig og forekommende, end sædvanlig, roste Barnets Skjønhed og
					dets Liighed med den smukke Moder, og tilbød Frants et Laan til at udbedre og
					forskjønne sin nye Bolig med, hvilket Frants dog ikke modtog, da Huset netop var
					ham kjærest i sin gamle <pb n="101" facs="adl/ingemann/ingemann1/inge1101" xml:id="idm140296366416624"/> Skikkelse. Kun
					Værkstedet ønskede han at udvide med det gamle Pulterkammer ved Enden af Huset,
					hvortil Døren var spærret, og som Hr. Stork for det Første havde forbeholdt sig,
					da han brugte det til Brændekammer og havde Indgang dertil fra Nabohuset, som
					han selv eiede og beboede.</p>
            <p xml:id="idm140296366415104">Ogsaa heri var Hr. Stork meget føielig; han lovede saasnart muligt at lade
					Kammeret udrydde og Indgangen til Naboehuset tilmure. »Naar Alle havde saa
					ærlige og honette Naboer som jeg - føiede han høflig til - behøvedes der slet
					intet Skillerum mellem Husene.«</p>
            <p xml:id="idm140296366414144">»Hvad har du dog mod den gode Hr. Stork? Johanne! - sagde Frants, da han var
					gaaet - han er jo Artigheden selv. Hvad kan han gjøre ved, at han har den Smule
					Krampe i Ansigtet?«</p>
            <p xml:id="idm140296366413552">»Jeg vilde dog heller, vi havde en anden Mand til Nabo og Intet med ham at
					skaffe,« sagde Johanne og slog Skodden for Døren efter ham.</p>
            <p xml:id="idm140296366413008">Frants arbeidede nu med Lyst og med Flid og stod sildig ud paa Aftenen i
					Værkstedet, naar der var et og andet Arbeide, det hastede med, eller som han med
					særdeles Lyst og Kjærlighed vilde fuldende. Han vilde gjerne hæve sit Haandværk
					til Konst, og arbeidede helst i de finere Træsorter, hvoraf han kunde danne
					Boskab med smukke Former og konstige Prydelser. Dette var især siden hans
					Svendereise blevet hans kjæreste Lyst. Men hans Armod nødte ham til at see paa
					det Nødvendige, og da han var bekjendt for at gjøre smukke og gode Liigkister,
					var dette hans sædvanligste Syssel. Han gjorde undertiden i lang Tid intet
					Andet, for siden at have Fred, naar han fik isinde at gjøre et Stykke til sin
					Fornøielse. Naar han nu om Aftenen stod og høvlede paa Fjælen til en Liigkiste,
					faldt det ham ofte ind at tænke paa al den Sorg og Bedrøvelse, dette hans
					Arbeide vilde bringe i det Huus, hvorhen det skulde bæres, og det var ham en
					underlig Tanke, at han kunde maaskee møde det Menneske sundt og frisk imorgen
					paa Gaden, som han nu allerede hamrede Liigkisten sammen til. Hvad om den
					maaskee var til dig selv eller din Kone eller en af dine bedste Venner, tænkte
					han videre. Han blev da beklemt og underlig tilmode over sine egne Tanker og
					over sin bedrøvelige Gjerning, og ønskede kun, han var saa velhavende, at han
					ingen Liigkiste behøvede mere at forfærdige.</p>
            <p xml:id="idm140296366410496">En Aften var intet Saadant faldet ham ind, men han havde været saa ivrig i sit
					Arbeide, at han først mærkede, det var sildigt, da Vægte- <pb n="102" facs="adl/ingemann/ingemann1/inge1102" xml:id="idm140296366409936"/> ren havde raabt Tolv. Han vilde endnu kun slaae et Søm
					i den store Kiste, han stod med ved Høvlebænken; da syntes han, Nogen hviskede
					bag ved ham: »hamrer og høvler du endnu? til hvem er den Kiste?«</p>
            <p xml:id="idm140296366408592">Han tabte Hamren af Haanden og saae sig forfærdet om; men der var Ingen. Det er
					de gamle dumme Tanker, som spøge i mit Hoved og nu faae Røst i den underlige
					Midnat, tænkte han, men lod nu Høvl og Hammer hvile, og tog Lyset for at gaae
					til sit Sovekammer; men Lyset var udbrændt og gik ud, før han kom til Døren. I
					Mørket forvildede han sig nu saaledes i Værkstedet, at han paa enhver anden Tid
					vilde have leet over sig selv; thi hvorledes han saa vendte sig, kom han altid
					tilbage til den spærrede Pulterkammerdør. Da dette var hendtes ham tre Gange,
					blev han staaende og syntes Noget rørte sig i Pulterkammeret; gjennem en Sprække
					paa Døren syntes han at skimte Glimtet af et Lys, og han troede at høre en Lyd
					som Pjasken i Vand med en Karklud. Det er en underlig Tid at vadske Gulv paa,
					tænkte han, idet han bankede stærkt paa Døren og spurgte høit: hvem der var
					inde, og hvad man gjorde der saa silde. Men idetsamme forsvandt Lyset, og der
					blev dødsstille.</p>
            <p xml:id="idm140296366406208">Jeg maa dog have taget feil, sagde Frants ved sig selv og søgte at besinde sig og
					finde Døren til Sovekammeret; men nu faldt Tanken ham ind om hans gamle Mester,
					som jo var druknet, og som saa ofte havde staaet her og arbeidet med ham sildig
					ud paa Natten; og det var ham ligesom Høvlen skulde røre sig igjen, hvor den
					Gamle havde staaet, og som om de endnu havde et Arbeide at gjøre sammen i denne
					Verden.</p>
            <p xml:id="idm140296366405088">Forvirret af disse underlige Tanker, fandt han endelig Døren og gik til Sengs.</p>
            <p xml:id="idm140296366404528">Kone og Barn sov allerede sødelig, men Frants havde ingen Ro for de besynderlige
					Drømme. Han syntes den gamle Mester Flok stod for ham og sagde: »hvorfor kom jeg
					ikke i min Kiste? hvorfor kom jeg ikke i christen Jord? Søg og du skal finde! -
					udslet Forbandelsen, at den ikke skal ramme dig!«</p>
            <p xml:id="idm140296366403504">Da han om Morgenen vaagnede, saae han syg og bleeg ud, og Johanne spurgte
					bekymret, om han fattedes Noget. Men han vilde ikke ængste hende med sine
					Drømmerier til Unytte og skammede sig selv derover. Jeg er med alle mine gode
					Tanker om min Styrke og min sunde Forstand dog i Grunden lidt nervesvag og
					overtroisk, sagde <pb n="103" facs="adl/ingemann/ingemann1/inge1103" xml:id="idm140296366402544"/> han til sig selv og glædede
					sig over Johannes og Barnets Sundhed og blomstrende Udseende.</p>
            <p xml:id="idm140296366401440">Han gik til sit Arbeide og søgte at slaae Drømmen af Hovedet, som en Følge af
					hans Nattevaagen og ophidsede Phantasie. Men nu vilde intet Arbeide ret lykkes
					ham, og hans sædvanlige Munterhed var borte. Tiden nærmede sig nu ogsaa, da
					Huset skulde betales; men Skiftet var endnu ikke sluttet, og han plagede sig med
					Sorg for det daglige Udkomme og Frygt for den truende Fremtid Søg og du skal
					finde! tænkte han da tit og lod Høvlen hvile, bank og dig skal oplades! men hos
					hvem skal jeg søge? paa hvilken Dør skal jeg banke? hvorledes skal jeg udslette
					Forbandelsen? og hvilken Forbandelse? min gamle Mester blev jo virkelig begraven
					i christen Jord; Johanne har jo ladet sig vise hans Grav og bragt Blomster til
					den; at han ikke fik den Kiste, der var ham bestemt, kan jeg jo ikke gjøre ved
					eller ændre; men at der ingen Velsignelse er ved hans Huus, begynder jeg nu
					næsten at mærke.</p>
            <p xml:id="idm140296366399120">Naar han saaledes var mismodig, gik han ofte ud for ikke at bedrøve den fromme
					Johanne med sin Forstemthed. Men hun mærkede vel, at han sørgede for Udkommet,
					og at han ofte lod Høvlen ligge af Mismodighed. Hun saae derfor gjerne, han gik
					ud og adspredte sig; thi hun frygtede for hans noget aftagende Sundhed. Selv
					søgte hun imidlertid ved Syning og det Lidet, hun derved kunde erhverve, at
					skjule de Mangler, som meest maatte falde i Øinene i det daglige Liv.</p>
            <p xml:id="idm140296366397984">Gik Frants ene ud om Aftenen, var hans Gang som oftest over Lange-Bro og forbi de
					Druknedes Dødningehuus. Hvergang han kom dertil, gik han langsommere og huskede
					paa Johannes Ord, og han syntes nu ogsaa, at det var ligesom han maatte see ind
					gjennem de lave Vinduer, om ikke den gamle Mester laae der endnu og ventede paa
					sin Kiste. Men han gik dog altid forbi og gruede for at see derind. Naar han saa
					siden gik tilbage over Broen, og Maanen skinnede venligt paa Skibene i Bugten og
					paa de hvide Gavle og Pakhuse ved Bredderne, fik han gjerne friskt Mod igjen, og
					det var ligesom han kom hjem fra en lang Reise og skulde nu gjenfde Kone og
					Barn, Huus og Hjem og Alt, hvad hans Hjerte hang ved, paa den anden Side af
					Broen. Men naar han saa kom til sit Huus og læste Skriften paa Muren: »et
					forbandet Huus«, tog han ofte en Steen, og gneed derpaa til han ikke længer
					kunde læse hvad der stod. Slet Forbandelsen ud, <pb n="104" facs="adl/ingemann/ingemann1/inge1104" xml:id="idm140296366395568"/>
					hvis den ikke skal ramme dig! tænkte han; men næste Dag stod den afskyelige
					Indskrift der igjen og syntes ligesom opfrisket og rødere.</p>
            <p xml:id="idm140296366394352">Nu blev ogsaa Barnet sygt, og Johanne begyndte at græmme sig og frygte baade for
					Mandens og Barnets Liv; thi Frants blev hver Dag mismodigere og blegere, som
					Barnets Sygdom tiltog og Terminen tillige nærmede sig, da Huset skulde betales.</p>
            <p xml:id="idm140296366393456">En Aften kom han hjem fra sin sædvanlige Vandring. Johanne sad grædende ved
					Barnets Vugge, og der var en Uro og Ængstelighed over hende, som hun forgjeves
					søgte at skjule.</p>
            <p xml:id="idm140296366392688">Frants sad længe taus i den gamle Farbroders Stol og stirrede paa den bekymrede
					Moder.</p>
            <p xml:id="idm140296366392096">»Ja du havde Ret - sagde han endelig og foer op - det var dog bedre paa vort
					Loftkammer, end i dette ulyksalige Huus. Siig mig kun hvad du tænker paa,
					Johanne! har Doktoren været her? hvad siger han om Barnet?«</p>
            <p xml:id="idm140296366391472">»Bliver det værre til Natten - sukkede Johanne og pegede paa Bordet - saa ligger
					der det sidste Redningsmiddel.«</p>
            <p xml:id="idm140296366390944">Frants tog Recepten fra Bordet og stirrede paa de uforstaaelige latinske Ord, som
					skulde han deri læse sin Skjæbne. Men Bogstaverne svømmede forvildet for hans
					Øine i de bittre frembrydende Taarer.</p>
            <p xml:id="idm140296366390128">»Og imorgen - vedblev Johanne - imorgen er det en Ulykkesdag. Veed du endnu ingen
					Udvei til at betale Hr. Stork?«</p>
            <p xml:id="idm140296366389600">»Nei, Kone! men det er kun en lille Sorg imod denne -« sagde Frants og pegede paa
					det hede stønnende Barn. »Har du været i Værkstedet? - vedblev han efter et
					smerteligt Ophold - jeg har været flittigere, end du troer; men maaskee er det
					for os selvjeg har arbeidet. Vor sidste Nødtørft har jeg maaskee sørget for. Den
					store nye Kiste er vel istand til at rumme os Alle.«</p>
            <p xml:id="idm140296366388400">»O, var det saa vel! - udbrød Johanne og omfavnede ham med hede Taarer
					- kunde vi alle tre følges ad til en bedre Verden, hvad havde vi da at sørge for
					mere? men adskille os vil man; imorgen bliver du kastet i Fængsel, hvis du ikke
					kan betale Hr. Stork, og jeg sidder ene her med det døende Barn.«</p>
            <p xml:id="idm140296366387360">»Hvad siger du? i Fængsel? hvor veed du det? har han været her og talt til dig
					derom? til mig har han jo ikke sagt et Ord, og dig vil han skræmme tildøde med
					slige Trudsler?«</p>
            <p xml:id="idm140296366386768">Nu fortalte Johanne hvorledes Hr. Stork paa den senere Tid ofte var kommen for at
					tale med Frants, som det hed, men altid naar han <pb n="105" facs="adl/ingemann/ingemann1/inge1105" xml:id="idm140296366386352"/> var fraværende. Han havde da nogle Gange slaaet sig til Ro og sagt den unge
					Kone plumpe Smigrerier, beklaget hendes Mands slette Omstændigheder og lovet at
					hjelpe ham ud af al Forlegenhed, naar han hos den smukke Kone kunde vente
					Taknemlighed Hun havde tiet dermed for Frantses Roligheds Skyld og vidste endnu
					heller ikke ret hvad hun skulde troe om disse Yttringer. Hun vovede heller ikke
					at fornærme den mægtige Mand, skjøndt hun hvergang stod som paa Gløder i hans
					Nærværelse, og havde bestandig syslet med Barnet for ikke at see paa det
					modbydelige Krampesmiil i hans afskyelige Ansigt. Men hver Dag var han bleven
					dristigere og mere paatrængende, og da Johanne endelig med Afskye forstod hvad
					hendes rene Sjæl var for uskyldig til at see i dets hele Afskyelighed, havde
					hendes oprørte Følelse nu iaften givet hende Mod til at see ham rolig og kold i
					det smilende Skurkeansigt med al en fornærmet Hustru es Værdighed og Kraft. Hun
					havde behandlet ham med al den Foragt, han fortjente, og han var gaaet bort med
					den Trudsel, at hvis hun talede et eneste Ord om denne Samtale til Frants, og
					selv ikke imorgen var af andre Tanker, skulde Frants inden næste Sol gik ned
					være hans Gjeldsfange, og kunde da glæde sig over sin smukke Kones Troskab i
					Slutteriet.</p>
            <p xml:id="idm140296366379536">»Nu vel! - sagde Frants rolig - han har mig i sit Garn; undgaae ham kan
					jeg ikke, men Nederdrægtigheden er for ussel til at nedbøie mig. Blind har jeg
					været, at jeg ikke saae hvad Helvede der laae bag dette Smiil, og uforsigtig, at
					jeg indlod mig med den stemplede Nidding. Men vil Gud kun bevare dig og Barnet,
					skal jeg ikke tabe Modet. Vær kun rolig, min Johanne!«</p>
            <p xml:id="idm140296366378352">Det var blevet sildig ud paa Natten. Barnet vaagnede op i heftige Feberrystelser,
					og Frants gik med Recepten til Apotheket</p>
            <p xml:id="idm140296366377824">»Det sidste Redningsmiddel - sukkede han - og hvis det nu slog feil - hvo skal da
					trøste den arme Johanne, naar jeg imorgen Nat sidder i det mørke Fængsel, og hun
					maaskee staaer ene og klæder Barnet i Liigskjorten. Og skal vi miste dig, lille
					venlige Engel! hvo skal da smile sorgløs til os i Sorgen? Det var da den
					Lyksalighedjeg drømte om i det gamle kjære Familiehuus; ja man har Ret, det er -
					forbandet.«</p>
            <p xml:id="idm140296366376544">Apotheket var lukket; han havde givet Recepten ind gjennem den lille Laage paa
					Døren og sad nu paa Steentrappen udenfor og ventede paa de Lægemidler, man
					tilberedte. Det var en skjøn stjerneklar Decembernat; men Kulden gjennemisnede
					den sørgende Fader; han saae hverken Maane eller Stjerner, men stirrede mørk og
					haabløs paa <pb n="106" facs="adl/ingemann/ingemann1/inge1106" xml:id="idm140296366375568"/> de frosne Brostene. Da gik Vægteren
					forbi, hilsede venlig og sagde: »god Morgen!«</p>
            <p xml:id="idm140296366374480">»Gud hjelpe mig for Morgen det er - mumlede Frants - i min Sjæl bliver det aldrig
					meer Morgen, og denne iiskolde Vinternat knuger mig til Graven.«</p>
            <p xml:id="idm140296366373920">Fra Taarnet slog Klokken nu Eet, og Vægteren sang med reen og klar Stemme i de
					simple dybe Toner:</p>
            <lg xml:id="idm140296366373312">
               <l xml:id="idm140296366373056">Hjelp os, o Jesu kjære,</l>
               <l xml:id="idm140296366372608">vort Kors i Verden her</l>
               <l xml:id="idm140296366372192">taalmodelig at bære!</l>
               <l xml:id="idm140296366371744">Der er ei Frelser fleer.</l>
            </lg>
            <p xml:id="idm140296366371184">Frants horte de fromme Ord, og hans Smerte opløste sig i Veemod. En brændende
					Taare nedrullede over hans Kind, han løftede sit Hoved mod Himlen, saae den
					evige Stjernepragt og uendelige Ro foroven, og han foldede sine Hænder og bad de
					sidste Ord med i Vægterens Sang:</p>
            <p xml:id="idm140296366370208">Ræk os din Haand, o Frelsermand!</p>
            <p xml:id="idm140296366369744">saa vorder Byrden let.</p>
            <p xml:id="idm140296366369328">Nu gik Laagen op paa Apothekdøren. Frants modtog en lille Flaske med Draaber, gav
					sin sidste Skjærv derfor og ilede haabfuld og styrket til sit Hjem; thi det var
					ligesom en overmenneskelig Magt havde hævet hans Sjæl og lettet Byrden, som
					kuede ham til Jorden.</p>
            <p xml:id="idm140296366368368">»Har du ogsaa hørt hvad Vægteren sang, Johanne! - spurgte Frants, da han traadte
					ind i den lille grønne Stue og saae Moderen sidde smilende ved Vuggen - eller
					var det dig selv, som sang for mig i Natten om Haanden fraoven, som skulde lette
					vor Byrde ?«</p>
            <p xml:id="idm140296366367696">»Tys, han er falden i en mild og rolig Søvn - hviskede Johanne og pegede paa
					Barnet - du skal see, det bliver Altsammen godt endnu. Sæt kun den Flaske hen!
					Gud kan nok hjelpe foruden.«</p>
            <p xml:id="idm140296366367104">»Hvad er hendet dig, Johanne! dit Øie glindser jo saa mildt og roligt, som en
					Engel fra Himlen havde været hos dig og forkyndet dig et saligt Evangelium.«</p>
            <p xml:id="idm140296366366544">»Ja, et saligt Evangelium er ligesom nedfaldet til mig fra Himlen -svarede
					Johanne og pegede hen paa en gammel Bibel, som laae <pb n="107" facs="adl/ingemann/ingemann1/inge1107" xml:id="idm140296366366144"/> opslagen paa Bordet - See! det er salig Farbroders
					gamle Familiebibel, den har jeg ikke seet siden han døde, og - Gud forlade mig
					det! jeg har i lang Tid ikke tænkt paa at den kunde trøste mig. Den laae i
					Lønskabet i Alkoven og faldt just i min Haand, da jeg greb efter et Klæde, for
					at aftørre mine Taarer. Og see, den har trøstet og beroliget min Sjæl. I hvad
					der ogsaa skeer, Frants, om Døden og Menneskene ogsaa tage al vor Glæde fra os i
					Verden, saa er Herren dog med os alle Dage indtil Verdens Ende, og vi skal være
					hos ham engang og Ingen skal meer tage vor Glæde fra os.«</p>
            <p xml:id="idm140296366364416">Frants foldede sine Hænder og læste det opslagne Sted af Johannes.</p>
            <p xml:id="idm140296366363872">I den gamle sølvbeslagne Spænde-Bibel laae nogle løse Papirer og skrevne Blade,
					som han lagde tilside uden at læse dem, da han saae, det var kun Regninger og
					Qviteringer. Men med Begjerlighed gjennemsaae han nu de første skrevne Blade i
					den gamle Familiebog, som indeholdt den ærlige Mester Floks hele Slægtregister,
					med indstrøede fromme Tanker og Ønsker for Fremtiden, og endelig et Slags Dagbog
					over det sidste Aar af hans Liv. Jo længer han læste, jo opmærksommere blev han,
					og Johanne saae urolig paa de sælsomme Bevægelser i hans Ansigt. Tilsidst foer
					han op og raabte: »Det er skrækkeligt, Johanne! det er skrækkeligt! man har
					stræbt din Farbroder efter Livet, see, her staaer det. Det er skrevet med hans
					egen skjælvende Haand, men dunkelt og gaadefuldt, hør hvad her staaer!« og nu
					satte han sig og læste:</p>
            <p xml:id="idm140296366361664">»Gud gjøre mine Fjenders onde Anslag til Intet! - Hvorfor gav jeg mit
					Guld i den Uretfærdiges Haand, og mit Liv i Rovdyrets Kløer? -Mit Gods har han
					ranet med List - min Tunge har han bundet med Eed - og mit Liv har han truet i
					Løndom. Men forbandet vorde mit Gods i den Uretfærdiges Haand, og forbandet det
					Huus, hvori han sætter sin Fod! - Vel er der en Tid, hvori et Menneske
					hersker over et andet, sig selv til Ulykke; - men et Menneske haver ikke Magt
					over Aanden, at forhindre Aanden, og ingen Magt paa Dødens Dag.« -</p>
            <p xml:id="idm140296366360144">»Hvad er dette - sagde Frants og stod forfærdet op - Hvo er den Dødsfjende, han
					taler om og ikke tør nævne? i hvis Haand kom hans Gods og hans Huus? -
					Den samme er det, som har bundet hans Tunge med Eed og truet hans Liv i Løndom.
					Hvo har vidnet for os og Verden, at han er druknet og funden i Dødningehuset?
					Hvo har der -fra begravet ham i Stilhed som en Selvmorder? - Hvormange <pb n="108" facs="adl/ingemann/ingemann1/inge1108" xml:id="idm140296366359056"/> Ulykkelige bares ikke did, som ingen Ven
					kjendte meer paa det forknuste opsvulmede Ansigt? - og hvis Vidnesbyrd have vi
					for at det var ham? - Hans Been ligge os maaskee nærmere, end vi troe. Søg og du
					skal finde - var det ikke saa du sagde? gamle Mester! - hvorfor kom jeg ikke i
					min Kiste? - hvorfor kom jeg ikke i christen Jord? - Tie stille, Gamle! du kan
					komme der endnu. - Hvad siger du om Pulterkammeret? Johanne! der er det ikke
					altid saa rigtigt ved Midnat der vadskes Gulv, naar vi andre sove. Før Sol
					staaer op, skal jeg have gjennemrodet den lukte Morderhule som en Muldvarp.«</p>
            <p xml:id="idm140296366357184">»Ak, bedste kjæreste Mand, hvilken forskrækkelig Mistanke! Jeg forstaaer ikke det
					Halve af hvad du siger; men hvad jeg aner og tænker er grueligt.«</p>
            <p xml:id="idm140296366356624">»See vort Barn, Johanne! det sover roligt og smiler nu til os i Drømme. Jeg er
					paa Veien til at udslette Forbandelsen, og Velsignelsen kommer os allerede
					imøde.«</p>
            <p xml:id="idm140296366356048">»Jeg vil vaage ved Barnets Vugge; gjør du i Guds Navn hvad du kan og maa,« sagde
					Johanne; og Frants tændte Lygten taus og gik til Værkstedet. Der tog han Øxe og
					Brækkejern og gik til Pulterkammerdøren. Kammeret er mit eget - sagde
					han ved sig selv - Hvo vil forbyde mig at opbryde det? Han satte
					Brækkejernet til, og det var skeet. Halv ængstelig aabnede han dog Døren; men da
					han traadte ind, blev han rolig og begyndte trøstig sin natlige Gjerning. Han
					belyste med Lygten hver Plet paa Muur og paa Gulv; men der var Intet som nærede
					hans Mistanke. Nogle Sække med Brænde stod i en Krog; dem udrystede han, og hver
					Pind syntes ham mistænkelig som et Dødningebeen; men han fandt intet Spor af
					hvad han søgte. Kammeret var forresten ryddet og, som det lod til, nylig vadsket
					og reengjort. Nu begyndte han paa at opbrække Gulvet. Da syntes det ham, en
					Haand greb i Døren til Naboens Huus. Han tog forsigtig Lygten i den venstre
					Haand og holdt fast om Øxeskaftet med den høire. »Har Nogen Lyst til at hjelpe
					mig« - sagde han halv høit - men der kom Ingen. Frants satte Lygten fra sig
					igjen og begyndte paany at hamre og haandtere med Bræderne; uden selv ret at
					vide hvorfor begyndte han nu tillige at fløite paa en Sang, som hans gamle
					Mester altid pleiede at nynne, naar noget Arbeide ret skulde gaae ham fra
					Haanden. Men Frants havde ikke hamret og fløitet ret længe, førend det greb i
					Døren igjen. Nu tog han Lygten og Øxen og reiste sig - idetsamme <pb n="109" facs="adl/ingemann/ingemann1/inge1109" xml:id="idm140296366352768"/> gik Døren op og en høi hvid Skikkelse traadte
					ham langsomt imøde, med et Aasyn som fra Fordømmelsens Bolig.</p>
            <p xml:id="idm140296366351616">»Har du ikke afhamret endnu? gamle Mester! vil du da høvle og hamre her til
					Dommedag? - faaer den Vise ei i Evighed Ende?« - sagde en huul velbekjendt
					Stemme, og Frants gjenkjendte med Forfærdelse den blege forvildede Søvngjænger,
					som med stift opspilede Øine og forvildede Haar kom afklædt og nøgen fra sit
					Sovekammer.</p>
            <p xml:id="idm140296366350512">»Hvor lagde du mine Been? - sagde Frants, som greben af Vanvid - hvorfor kom jeg
					ikke i min Kiste? hvorfor kom jeg ikke i christen Jord?«</p>
            <p xml:id="idm140296366349968">»Dine Been ere vel forvarede - svarede den blege frygtelige Drømmer -
					under mit Pæretræ skal Ingen forstyrre dem.«</p>
            <p xml:id="idm140296366349440">»Men hvem begrov du med mit Navn, som Selvmorder, da du ranede mig min Ære i
					Døden?« - spurgte Frants videre og forfærdedes selv ved at høre sin Stemme; thi
					det var som hans gamle Mesters Røst talede ud af ham.</p>
            <p xml:id="idm140296366348816">»Det var jo Betleren - svarede den blege Synder og fordreiede Ansigtet
					krampagtigt - det var jo den fremmede Betler, som du gav din gamle
					graae Kappe - men jeg jog fra min Trappe Julenat.«</p>
            <p xml:id="idm140296366348208">»Hvor han laae, skal du raadne; ved hans Side skal du møde mig paa Dommedag« -
					sagde Frants, og vidste ikke selv hvad han talede; thi han var ikke længer sig
					selv bevidst, men hørte ligesom den Dødes Stemme tale igjennem sig hvad han ikke
					forstod.</p>
            <p xml:id="idm140296366347536">Da hørte han et Rædselsskrig og stod ene med Lygten og den hævede Øxe i Haanden;
					men den hylende Skikkelse var forsvunden hvor den kom fra.</p>
            <p xml:id="idm140296366346832">»Var det en Drøm? - sagde Frants - eller var jeg afsindig? - er der Blod paa min
					Øxe? - nei, endnu er den reen; men bort, bort fra denne Morderhule -
					nu veed jeg hvor jeg skal finde hvad jeg søger.«</p>
            <p xml:id="idm140296366346224">Han gik tilbage til Johanne, som sad stille hos det slumrende Barn og læste i den
					hellige Skrift.</p>
            <p xml:id="idm140296366345616">Frants taug med hvad der var hendet, og hun gruede for at spørge ham derom. Han
					bad hende kun hvile sig til det blev Dag, medens han vaagede ved Barnets Vugge.
					»Endnu har jeg kun dunkle Formodninger - sagde han - men imorgen vil maaskee
					Meget blive klart.«</p>
            <p xml:id="idm140296366344672">Han gjennemlæste nu nøiere de skrevne Bibelblade og den gamle Mesters efterladte
					Papirer, som han næste Dag bragde i Retten, hvor han fordrede Alting lovlig
					undersøgt.</p>
            <pb n="110" facs="adl/ingemann/ingemann1/inge1110" xml:id="idm140296366343904"/>
            <p xml:id="idm140296366343088">»Sagde jeg det ikke nok, at der vilde komme Liig ud af Huset inden Aaret var
					omme« - sagde den gamle Brødkone paa Hjørnet til sin Datter, da, tre
					Dage efter, en smuk sort Kiste, med Passer og Vinkelmaal over Kors paa Laaget,
					bares ud af Snedker Frants's Huus. Den var ledsaget af Frants og det hele
					hæderlige Snedkerlaug, alle i sorte Klæder og med deres Kaarder ved Siden.</p>
            <p xml:id="idm140296366341888">»Det skal jo være den gamle Snedkermester Flok, som nu først bliver virkelig
					begraven - sagde Brødkonens Datter - saa var det dog virkelig hans Been, man
					fandt under Træet i Naboens Hauge?«</p>
            <p xml:id="idm140296366341280">»Ja, det har jo den unge Mester Frants beviist for Retten« - tog en Fiskerkone
					Ordet, idet hun satte sin Kurv ned paa Fortouget og satte sig paa Hanken, for i
					Magelighed at betragte Liigfølget - »See, der gaaer han den unge smukke Mester -
					vedblev hun - nu kan man dog for Fremtiden tjene en Skillingspenge hos
					ham, siden Huus og Gods er hans, og den gamle gjerrige Stork faaer en lang
					Næse.«</p>
            <p xml:id="idm140296366340032">»Og maaskee en lang Hals med - sagde Kjældermanden - hvis det ellers er sandt
					hvad man siger, at han hemmelig har taget den ærlige Mester Flok af Dage.«</p>
            <p xml:id="idm140296366339472">»Det har jeg længe tænkt, at den Karl blev hængt engang - sagde Brødkonen - han
					kjøbte jo aldrig for to Skilling Brød hos mig uden han vilde have for den tredie
					i Tilgift.«</p>
            <p xml:id="idm140296366338880">»Havde man kun fat paa ham - sagde Kjældermanden - i tre Dage har Ingen seet ham
					i Byen.«</p>
            <p xml:id="idm140296366338384">Juleaften sad en lille lykkelig Familie i Snedkermester Floks forrige Huus ved
					Kanalen. Barnet sad sundt og friskt paa den skjønne Moders Skjød, og den unge
					Mester Frants fyldte glad og stille det gamle Familiebæger med Viin. »En
					lyksalig Juul, min Johanne! - sagde han rørt - det saae det ikke ud
					til for fjorten Dage siden. Nu sidde vi som velhavende unge Folk her i vort eget
					lille Huus, ligesom din gode salig Farbroder havde tiltænkt os det. Nu behøver
					jeg ikke meer at hamre Liigkister sammen ved Midnat, men kan gjøre smukke Stole
					og Komoder til lykkelige nygifte Folk, kan holde Svende og Drenge i Værkstedet
					og have en glad Aften ved hver Høitid. Og nu har du Fred, gamle Mester! - føiede
					han høitidelig til og saae hen til Stolen i Kakkelovnskrogen, ligesom han sad
					der endnu - du har taget <pb n="111" facs="adl/ingemann/ingemann1/inge1111" xml:id="idm140296366337248"/> Forbandeisen fra Huset
					og givet os din Velsignelse; derfor skal din Ihukommelse være velsignet iblandt
					os. Gud give dig en salig Opstandelse!«</p>
            <p xml:id="idm140296366335984">Pulterkammerdøren havde Frants ladet tilmure og han lod Værkstedet blive som det
					var i den gamle Mesters Tid. Den indridsede Skrift paa Muren havde han ladet
					overhvidte og den var ikke kommen mere tilsyne.</p>
            <p xml:id="idm140296366335152">Da han nu næste Gang gik over Lange-Bro og kom forbi de Druknedes Dødningehuus,
					gik han rolig hen til Vinduet og sagde ved sig selv: nu kan du gjerne see
					derind; gamle Mester Flok ligger der dog ikke og venter paa sin Kiste. Men
					forfærdet foer han tilbage; thi et blaat opsvulmet Dødningeansigt stirrede ham
					med opspilede Øine imøde, og han kjendte i de afskyelige fordreiede Træk den
					forsvundne Storks skrækkelige Morderansigt.</p>
            <p xml:id="idm140296366334128">»Selv har du da givet dig det Endeligt, som du paaløi min myrdede uskyldige
					Mester - sagde Frants - Intet Menneske savner dig i Verden uden Bøddelen, hvis
					Øxe du undveeg. Dog begravet skal du blive. Din Kiste har jeg høvlet paa, da du
					lagde Planen til at lægge mig i Graven. Gud være din syndige Sjæl naadig!«</p>
            <p xml:id="idm140296366333056">Frants lod ham i Stilhed begrave og gav ham den Kiste, han havde troet var til
					ham selv, da han for faa Uger siden stod modløs i sit Værksted og saae ingen
					Redning i sin store Nød og Jammer.</p>
            <p xml:id="idm140296366332256">Lykke og Velsignelse syntes nu ret at have hjemme i hans Huus og være med ham i
					al hans Gjerning. Den gamle Mesters Bibel kom ofte ned fra Hylden og husvalede
					det stille fromme Ægtepar med de evige Forjættelser, medens den tillige mindede
					dem om, at al denne Verdens Lykke og Glæde dog var forgjængelig. Kom en
					Prøvestund da imellem blandt de gode Dage, og blev det stundom ogsaa de
					Lykkeliges Lod at sørge ved en kjær Vens Bortgang eller vaage en kummerfuld Nat
					ved et elsket Barns Sygeleie, saa forsagede de dog ikke, men rakte hinanden
					kjærlig Haanden over Bibelen og haabede. Naar da Vægteren sang:</p>
            <lg xml:id="idm140296366331120">
               <l xml:id="idm140296366330864">Hjelp os, o Jesu kjære,</l>
               <l xml:id="idm140296366330416">vort Kors i Verden her</l>
               <l xml:id="idm140296366330000">taalmodelig at bære!</l>
               <l xml:id="idm140296366329552">der er ei Frelser fleer -</l>
            </lg>
            <pb n="112" facs="adl/ingemann/ingemann1/inge1112" xml:id="idm140296366328992"/>
            <p xml:id="idm140296366328224">da kom Frants hiin Nat ihu, da han sad haabløs og fortvivlet paa Apothektrappen
					og ventede paa det sidste Redningsmiddel, som dog Gud gjorde overflødigt. Han
					maatte da altid istemme de sidste Ord af Sangen:</p>
            <lg xml:id="idm140296366327392">
               <l xml:id="idm140296366327136">Ræk os din Haand, o Frelsermand!</l>
               <l xml:id="idm140296366326672">saa vorder Byrden let.</l>
            </lg>
            <pb n="113" facs="adl/ingemann/ingemann1/inge1113" xml:id="idm140296366326128"/>
         </div>
      </body>
   </text>
</TEI>