<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Selv-citationen</title>
            <author>, </author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <title xml:id="idm140296367198240">Fjorten eventyr og fortællinger</title>
                  <pubPlace xml:id="idm140296367197904">[København]</pubPlace>
                  <publisher xml:id="idm140296367197440">Det Danske Sprog- og Litteraturselskab</publisher>
                  <publisher xml:id="idm140296367197136">Borgen</publisher>
                  <date xml:id="idm140296367196800">1989</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid62379" decls="#biblid62379">
            <head xml:id="idm140296366203440">Selv-Citationen</head>
            <p xml:id="idm140296366203024">I Aaret 1817, da de Hofmanske Fantasier vare nye i Læseverdenen, var der i
					Kjøbenhavn megen Tale om den saakaldte Selv-Citation, der paastodes at være
					forbunden med en livsfarlig Vision. Dette fantastiske Foretagende bestod i, at
					man indfandt sig ganske ene ved Midnat i en Kirke eller ved en øde Ruin eller
					paa et andet ensomt og høitideligt Sted, og der tre Gange, med et Minuts Ophold
					mellem hver Gang, med høi og tydelig Røst og med fuld Alvor, kaldte paa sig selv
					med sit fulde Navn, og, mellem hver Gang Navnet var nævnet, spurgte ligeledes
					høit, tydeligt og alvorligt: »Hvo kalder mig?« Naar Dette var skeet, paastodes
					der, vilde Billedet af den Citerendes eget Væsen ligesom træde ud af hans Sjæl
					og pludselig stille sig for hans Øine. Om det var for det ydre eller indre Øie,
					dette Billede vilde vise sig, var uvist; men Synet deraf skulde være saa
					rædselsfuldt, at kun faa Mennesker vilde have Styrke til at udholde det Det
					Menneske, der saaledes vovede at fremkalde sit eget hemmelighedsfulde Væsen,
					hvis Dobbelthed allerede synes at antydes i enhver Tale, et Menneske holder til
					sig selv, vilde derved, paastodes der, ved et Slags Selvmagnetisme have adskilt,
					hvad der i vor nærværende sunde Tilværelse altid var inderlig forbundet, og
					denne Selvopløsning var igrunden et hemmelighedsfuldt Selvmord, da enhver saadan
					Selv-Visionair enten maatte blive afsindig og ligesom tabe Sammenhængen i sit
					eget Liv og Væsen, eller saaledes overvældes af Rædsel, at han døde paa Stedet
					At Vanvid eller Døden kunde være en Følge af denne Selv-Citation, betragtedes
					ikke som en blot Virkning af Fantasien og en overtroisk Spænding, der kunde
					ryste Nervesystemet og fremkalde en pludselig Epilepsi; men man meente, at dette
					Phænomeen maatte have en virkelig objectiv Grund i Menneskenaturens hemmeligste
					Naturlove og maaskee først engang blive Gjenstand for klar videnskabelig
					Beskuelse, naar man fuldelig forstod Sammenhængen mellem Aand, Sjæl og Legeme,
					og naar den animalske Magnetismes Hemmeligheder ikke længer stode som
					halvbetvivlede Gaader for Erkjendelsen.</p>
            <pb n="129" facs="adl/ingemann/ingemann1/inge1129" xml:id="idm140296366198000"/>
            <p xml:id="idm140296366197232">Over denne Selv-Citation var der i et Aftenselskab af unge Studenter paa
					Walchendorphs Collegium sagt mange baade dybsindige og urimelige Ting. Den unge
					theologiske Student Frederik Holm havde opmærksom hørt efter, men ikke yttret
					sin Mening med noget Ord. Han var i den sidste Tid bleven besynderlig taus og
					indesluttet. Tilforn havde han været munter, vittig og aandrig; han var tillige
					et overordentlig smukt Menneske; men en ulykkelig Kjærlighedshistorie havde
					udslukt alt Liv og al Glæde i hans kjække, dog noget vel fine og sværmeriske
					Aasyn. Han saae bleg og sygelig ud, og hans Venner vare høilig bekymrede for
					ham.</p>
            <p xml:id="idm140296366195824">Denne Aften havde han dog forsaavidt været livlig og selskabelig, at han med
					største Deeltagelse' og ofte med tindrende Øine havde givet Agt paa de
					fantastiske Fortællinger, man overbød hverandre i at meddele. Alvor og Spøg
					havde vexlet i Underholdningen, og, naar Historierne bleve altfor fantastiske
					eller rædselfulde, havde ForstandsOppositionen gjort sig gjældende, som Vid,
					Spot og Humor. Denne Retning havde Undersøgelsen om Selv-Citationens Mulighed nu
					ogsaa taget. Nogle fandt dette Fantasteri beslægtet med Dobbeltgængeriet, og man
					begyndte at fortælle Spashistorier for at parodiere det overdrevne
					Visionssværmeri. Da reiste den unge Holm sig og spurgte, om Nogen af dem havde
					Mod til at gjøre et Forsøg, for at overbevise sig selv og alle Andre om
					Taabeligheden i den Selv-Citation, man nylig med Alvor og Interesse havde
					omtalt, men nu var bleven saa enig om at udlee. - En og Anden paastod vel, at
					han ingenlunde kunde finde Forsøget betænkeligt; men Alle bleve dog snart enige
					i, at ethvert alvorligt Forsøg allerede forudsatte en afsindig Overtro og en
					forskruet, sygelig Fantasi-Forvildelse. Uden fuld Alvor kunde intet Forsøg have
					nogen Betydning. Ingen var følgelig istand dertil, meente man, undtagen en
					Sværmer og Fantast; men for en Saadan maatte det altid af psychologiske Grunde
					være ligesaa farligt som upaalideligt. Tanken om et virkelig oplysende Forsøg
					var saaledes en Selvmodsigelse.</p>
            <p xml:id="idm140296366193472">Dette Raisonnement syntes den unge Holm hverken at følge eller give Agt paa. Han
					hensank atter i sin forrige Taushed, og da Selskabet skiltes ad, spurgte han kun
					den af hans Venner, som havde beskrevet Maaden, hvorpaa Selv-Citationen skulde
					foretages, om der ingen flere Ting var at iagttage derved, end hvad han havde
					anført.</p>
            <p xml:id="idm140296366192368">»Det veed jeg ikke« - svarede hans Ven, undvigende, og fortrød at <pb n="130" facs="adl/ingemann/ingemann1/inge1130" xml:id="idm140296366192032"/> have bragt denne Materie paa Bane, som syntes ham paa
					en betænkelig Maade at have gjort Indtryk paa hans unge tungsindige Ven. -»Tænk
					ikke mere paa de Narrestreger!« - tilføiede han - »bliv dog
					aldrig forrykt og gjør slige Experimenter med dig selv!«</p>
            <p xml:id="idm140296366190576">Vennen fulgte Holm til hans Bolig, og de skiltes ad.</p>
            <p xml:id="idm140296366190128">Holm havde paa hele Veien været taus. Han var fast besluttet paa, endnu samme Nat
					at foretage hin fantastiske Selv-Citation, som Talen havde været om paa
					Walchendorphs Collegium. Han følte Modbydelighed for Livet i dets sædvanlige
					Skikkelse; det syntes ham philistrøst og betydningsløst og havde tabt al
					Tillokkelse for ham, ved Overbeviisningen om, at han ikke var elsket af den
					Pige, som han i et heelt Aar havde knyttet alle sine Livsforhaabninger til. Et
					Spring ud over Livets sædvanlige Sphære syntes ham i dette Øieblik det eneste
					Ønskelige. Skulde saadant et Spring ogsaa koste ham et Liv, som han nu
					foragtede, og den Forstand, der med den hele Bevidsthed syntes ham en Plage
					- saa forestillede han sig det dog ikke som noget almindeligt Selvmord
					eller en Selvopløsning uden al høiere Hensigt. Det kunde jo muligen lede til en
					physiologisk Opdagelse - til et Udbytte for Videnskaben - - I disse forvirrede
					Tanker gik han ud af sin Gadedør ligesom Vægteren raabte Tolv. Han lagde Mærke
					til Vægtersangen om Frelserens Fødselstime »til Trøst for al Verden, som ellers
					var forød« - og det stemte ham vemodig, men standsede ham ikke. Hans Vei gik ud
					af Nørreport, som var under Reparation og mod en Afgift kunde passeres af
					Fodgjængere. - Han gik til Assistentskirkegaarden. Her vilde han opsøge det
					høitideligste og mest afsides Sted mellem Gravene, for at kalde paa sig selv og
					fremmane sit eget AandeBillede, hvis en saadan Handling var mulig. Han standsede
					endelig i den stille, stjerneklare Nat imellem nogle Sørgepile ved en nylig
					opkastet Gravhøi, hvorpaa der laae en frisk Krands. Med fast, alvorlig Villie og
					i den høieste Spænding udtalte han høit sit fulde Navn, Carl Frederik Theodor
					Holm, i en opfordrende og kaldende Tone. Han standsede nogle Secunder for at
					spørge: »Hvo kalder mig?« - Men inden han havde fremsagt disse Ord,
					hørte han en anden Stemme spørge: »Hvo kalder« - Han saae sig
					forbauset om til alle Sider, men opdagede Ingen. Der var dødsstille omkring ham,
					og intet Blad rørte sig i den stille Nat. Han troede at have hørt feil, eller at
					det Ord, han havde paa Læberne, allerede havde faaet Lyd for hans aandelige
					Sands inden det var udtalt. Han følte sig greben af hele Uhyggeligheden i sit
						<pb n="131" facs="adl/ingemann/ingemann1/inge1131" xml:id="idm140296366185424"/> Foretagende, men vilde dog ikke opgive det
					og spurgte fuldstændig: »Hvo kalder mig?«</p>
            <p xml:id="idm140296366184320">Efter nogle Øieblikkes Ophold vilde han anden Gang citere sig selv og nævne sit
					Navn, da hørte han sit fulde Navn allerede nævnet med en Stemme, som ikke klang
					ham fremmed, men som dog ikke var hans egen. »Jeg, dit andet bedre Selv kalder
					dig, for at advare dig«</p>
            <p xml:id="idm140296366183360">- vedblev den usynlige Røst - »fremkald ikke dit tredie og dæmoniske Selv til din
					Fordærvelse!« Han syntes tydelig at høre disse Ord, men kunde intet Menneske
					opdage. Følelsen af det Ubegribelige og Spøgelseagtige truede et Øieblik med at
					overvælde ham med sin Rædsel; men han fattede sig og samlede sine Tanker. »Det
					maa gaae naturligt til« - sagde han til sig selv - »det maa være en af dine
					Venner, der hemmelig har fulgt dig hid og har skjult sig for at advare dig</p>
            <p xml:id="idm140296366182304">- men, ligemeget fra hvem Advarselen kommer! - jeg vil følge
					den.« Han vendte sig bort og forlod Kirkegaarden.</p>
            <p xml:id="idm140296366181664">Tanken om det tredobbelte Jeg, som hin Advarsel havde fremkaldt, beskjæftigede
					ham, og det syntes ham, der laae Mere deri, end den advarende Ven maaskee selv
					havde tænkt paa. At der var en Trehed i alt Liv, saavel i Verden som i
					Guddommen, var en Tanke, han ofte havde grundet paa - og at der foruden hans
					jordiske og timelige Væsen baade var en guddommelig og en dæmonisk Natur i
					ethvert Menneske, var han kommen til et Slags dunkel Overbeviisning om. -Kan mit
					jordiske og timelige Væsen selv fremkalde sine høiere Naturer - tænkte han - og
					derom er jo ingen Tvivl i en vis Forstand - saa var det maaskee dog ingen
					fremmed Ven, der advarede mig, men mit andet høiere og guddommelige Væsen, som
					ikke fremtræder synligt, men kun taler til os i Samvittigheden og den dybere
					Bevidsthed. - Skulde det være muligt - i formastelig Foragt for Livet i dets
					nærværende Skikkelse og for den Forstand, der skal lede os gjennem Verden
					- at fremkalde vort tredie og dæmoniske Væsen - saa maatte
					vel den høiere guddommelige Natur i os kunne tale saa høit i vor Bevidsthed, at
					det kunde gjenklinge i vor ydre Sands og skræmme os tilbage fra Fordærvelsen - -</p>
            <p xml:id="idm140296366179184">Omtrent saaledes havde han raisonneret med sig selv, medens han gik hjem fra
					Assistents-Kirkegaarden. Han havde aldeles opgivet hin farlige fantastiske Idee
					med Selv-Citationen, og siden anstrengte han alle sine Aandskræfter for at
					overvinde den indtraadte Sygelighed og Overspændthed i hans Sindsstemning.
					Vægterverset, som han havde <pb n="132" facs="adl/ingemann/ingemann1/inge1132" xml:id="idm140296366178192"/> hørt, da han hin
					Nat forlod sin Bolig, var ligesom blevet hængende i hans Erindring og lød
					bestandig for hans indre Sands, ligesom undertiden et Ord eller en Melodi hele
					Dage kan gjenklinge i vor Sjæl. Denne Reminiscents antog han, ligesom hin Røst
					ved Graven, for et frelsende Vink af sin egen høiere og guddommelige Natur. Han
					kastede sig atter ivrig ind i sin Theologi, og nogle Maaneder efter hin
					Begivenhed havde han lykkelig overvundet hver Rest af Livslede og sygelig
					Forstemthed. Han saae nu tydeligt, at den ulykkelige Kjærlighedshistorie, der
					havde bragt ham ud af al aandelig Ligevægt, var en Illusion, der opløste sig i
					Tomhed, Forfængelighed og Selvbedrag.</p>
            <p xml:id="idm140296366175824">Sex Aar efter var Frederik Holm Præst og lykkelig Ægtemand. Da han en Aften sad
					blandt nogle af sine gamle Venner i den stille fredelige Præstegaard, og Talen
					faldt paa hin fantastiske Aften paa Walchendorphs Collegium og paa
					Selv-Citationen - smilede han roligt, men alvorligt, og sagde: »jeg takker dog
					hin Aftens Sværmeri og SelvCitationen for min Lykke; men jeg vil aldrig raade
					noget Menneske til slige formastelige Experimenter med det Dybe og Ubegribelige
					i vor Natur.«</p>
            <pb n="133" facs="adl/ingemann/ingemann1/inge1133" xml:id="idm140296366174752"/>
         </div>
      </body>
   </text>
</TEI>