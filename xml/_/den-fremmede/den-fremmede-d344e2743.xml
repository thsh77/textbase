<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Den fremmede</title>
            <author>, </author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <title xml:id="idm140296367198240">Fjorten eventyr og fortællinger</title>
                  <pubPlace xml:id="idm140296367197904">[København]</pubPlace>
                  <publisher xml:id="idm140296367197440">Det Danske Sprog- og Litteraturselskab</publisher>
                  <publisher xml:id="idm140296367197136">Borgen</publisher>
                  <date xml:id="idm140296367196800">1989</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid66148" decls="#biblid66148">
            <head xml:id="idm140296365752000">Den Fremmede</head>
            <p xml:id="idm140296365751584">I en rig og mægtig venetiansk Patriciefamilie, hvis Navn engang har været meget
					bekjendt, skal der i hver Slægtrække have været en af Naturen vanheldet yngre
					Søn, der neppe havde Lighed med et Menneske, men snarere lignede det Slags
					Fostre af en bizar Fantasi, som den hedenske Folketro hensatte til Koboldernes
					eller Bjerggnomernes Sphære. Det Vanheld, paastod man, var Betingelse for
					Slægtens Rigdom, Magt og hele udvortes Lykke - og denne Lykke var for
					Aarhundreder siden erhvervet af Slægtens Stamfader paa en hemmelighedsfuld,
					uhyggelig Maade. Hvis nogensinde en saadan Vanskabning giftede sig eller blot
					kunde vinde Kjærlighed hos nogen Kvinde, der havde seet ham, vilde Slægtens
					Lykke være forbi og dens Navn udslettes. Hvergang en saadan vanskabt Søn blev
					født i Familien, var der altid stor Stads og Høitidelighed, og man hilsede et
					saadant Barns Fødsel som et nyt usvigeligt Pant paa Slægtens fremtidige Flor og
					Herlighed.</p>
            <p xml:id="idm140296365749328">Om Familiens Stamfader vilde man kun vide, at han havde været simpel Soldat og
					udmærket sig baade i de italienske Borgerkrige og som Leiesoldat i fremmed
					Tjeneste. Han havde ved den vildeste Tapperhed og ved mange besynderlige
					Omstændigheder opsvunget sig til Høvding for en hel uovervindelig Krigerhær. Med
					den lod han sig leie af krigførende Potentater for uhyre Summer, for hvilke han
					tilsidst tilkjøbte sig et Slags Fyrstendom tilligemed Principetitlen og al den
					Hæder og Lykke, der ved Guldets Magt, forenet med Kløgt og Snildhed, kunde
					skaffes tilveie. I sin første Ungdom skulde han have været vanfør og meget grim;
					men efter en Mirakelkuur ved en hellig Kilde - som han siden paastod
					- var han bleven anseet for den smukkeste og mest velskabte Mand, man
					kunde see, og havde næsten været uimodstaaelig for enhver Kvinde, der saae ham.
					Der mumledes Allehaande om en Pagt med Dæmonernes Fyrste. Han omkom ved et
					Jordskjælv og sank pludselig gjennem et Flammesvælg i Jorden - men i
					en høi Alder, og hans Slægt blomstrede i Aarhundreder. I det 18de Aarhundrede
					havde Familien opgivet den Ærgjerrighed, der <pb n="197" facs="adl/ingemann/ingemann1/inge1197" xml:id="idm140296365747024"/>
					søger sin Tilfredsstillelse i Krigens Farer og Besværligheder, medens den ad
					diplomatiske Veie havde aabnet sig Adgang til de største Statsembeder og
					Æresposter ved flere af Europas Hoffer.</p>
            <p xml:id="idm140296365745696">Familiens Overherre sørgede altid omhyggelig for, at et veltruffet Portrait af
					enhver Søn i Slægten blev opbevaret i Familiegalleriet. Blandt Rækken af disse
					Adelsmænd fandtes der regelmæssig i hver Generation en lille dværgagtig
					Vanskabning med et uformeligt stort Hoved og som oftest med det afskyeligste
					Udtryk af Dyriskhed, Sløvhed og opblæst hovmodig Dumhed Dette var dog ikke
					Tilfældet med den Sidste i Rækken, som vistnok havde et høist uformeligt Ydre,
					men hvis Blik dog havde noget besynderligt Tiltrækkende, naar man uden at agte
					paa Ansigts-Formerne kunde blive fortrolig med de Øine.</p>
            <p xml:id="idm140296365743968">Denne sidste yngre Søn af Familien levede i Aaret 1804 i Paris. Dette formentlige
					Offer for Slægtens ydre Lykke var som sædvanlig ved sin Fødsel bleven hilset med
					Jubel i Familien. Der var Intet blevet sparet paa hans Pleie og Opdragelse. Han
					var bleven opfødt som en Prinds og underviist paa det Omhyggeligste i de
					Videnskaber og Konster, hvortil han havde Lyst og Anlæg. Han var ingenlunde
					blottet for Aandsevner. Han var i denne Henseende et dobbelt Særsyn i Familien,
					medens alle de foregaaende Vanskabninger i denne Slægt havde været halve Dyr,
					uden Interesse for Andet, end for Vellevnet og de groveste sandselige Nydelser.</p>
            <p xml:id="idm140296365742176">
               <hi rend="italics" xml:id="idm140296365742048">Guillielmo</hi> var denne unge Mands Daabs-Navn. Han havde
					fra sin Barndom havt en paafaldende Lyst til at høre Eventyr og senere til
					poetisk Læsning ved Siden af en brændende Begjerlighed efter Alt hvad der i den
					strengere Videnskabelighed stod i nærmest Forbindelse med Aandens
					hemmelighedsfulde Verden. Saavel Naturvidenskaberne som Theologien og Filosofien
					syntes han kun at ville studere, for at tilfredsstille denne sin Higen efter
					Klarhed i sit eget og Menneskeslægtens Forhold til Væsnernes Ophav og deres
					evige Fremtid. Han havde ogsaa tidlig udviklet et stort Talent til Musikken,
					hvori han havde drevet det til et sjældent Mesterskab, som Fiolinist. I sin
					Faders Hus havde han allerede som Barn ladet sig høre ved store Fester og vakt
					Beundring ved sit Fiolinspil, men altid skjult bag et Forhæng, og uden
					nogensinde at ville vise sig for nogen Fremmed. Det Portrait, man havde af ham,
					var malet uden hans Vidende af en skjult Konstner. Med de foregaaende
					Vanskabninger i Familien havde det <pb n="198" facs="adl/ingemann/ingemann1/inge1198" xml:id="idm140296365739152"/> som oftest
					været Tilfældet, at de havde anseet sig selv for yderst velskabte og indtagende;
					ved deres Forfængelighed i Forening med deres indskrænkede Aandsevner og
					gruelige Skikkelse havde de idelig udsat sig for Latter, uden at det krænkede
					dem i deres selvtilfredse Indbildskhed. <hi rend="italics" xml:id="idm140296365737744">Guillielmo</hi> havde
					derimod allerede som Barn havt den fuldeste Bevidsthed om Afskyeligheden i hans
					Skabning. Han havde aldrig kunnet see sit uhyre Hoved og sin puklede
					Dværgeskikkelse i Speilet uden et dybt og smerteligt Suk. Den uvilkaarlige
					Latter, Synet af ham opvakte, skar ham dybt i Hjertet og havde i nogen Tid
					fremkaldt en Bitterhed i hans Sind, som han dog efterhaanden aldeles fik
					udryddet Han havde af Naturen det blødeste og kjærligste Sind, der kunde stromme
					over af Følelse, naar han troede sig ene og ubemærket, men han besværede Ingen
					dermed og vilde ikke udsætte sig for Latter ved at røbe det. Han var aldrig at
					bevæge til at træde ud af Huset og nyde frisk Luft, uden om Natten, naar det var
					bælgmørkt, eller Morgen og Aften i Paladsets strengt tillukkede Have, hvor han
					ikke kunde befrygte at blive seet af noget Menneske. Hele Dagen tilbragte han i
					sine tillaasede Gemakker, hvor han sysselsatte sig med Musik, Læsning og
					videnskabelige Arbeider, og ingen andre Mennesker saae, end sin ældste Lærer og
					den gamle Tjener, der fra hans Barndom havde været bestemt til hans Opvartning;
					alle Andre, ogsaa Lærerne, var han usynlig for bag et Tæppe. Selv Familien havde
					han en afgjort Modbydelighed for at see eller lade sig see af Det var, som han
					vidste eller anede, at han var et ufrivilligt Offer for dens Glands og
					Herlighed, og der var ikke en Eneste blandt hans Slægtninge, som havde mindste
					Deeltagelse for hvad han aandelig levede i. Man havde imidlertid føiet ham i
					Alt, og han var opvoxet som et Slags Eremit i sin Faders Hus. I en Alder af 20
					Aar var han efter sit Ønske sendt til Paris med den gamle Tjener og den noget
					underlige aldrende Hovmester, der fra hans Barndom saagodtsom havde været hans
					eneste Selskab.</p>
            <p xml:id="idm140296365734416">Denne Hovmester, <hi rend="italics" xml:id="idm140296365734128">Dr. Pietro Carbone</hi>, var en lærd Antiqvar
					og Medlem af mangfoldige Academier og lærde Selskaber. Hans Titler alene indtoge
					næsten den halve Side af Titelbladet paa enhver Bog, han lod prente. Klarhed i
					Formen besad han dog ingenlunde, og hans Navn var kun bekjendt blandt de Lærde,
					som han selv tilsendte sine Skrifter, hvilke dog neppe Nogen havde læst,
					undtagen hans Sætter og han selv.</p>
            <pb n="199" facs="adl/ingemann/ingemann1/inge1199" xml:id="idm140296365732672"/>
            <p xml:id="idm140296365731904">
               <hi rend="italics" xml:id="idm140296365731776">Dr. Carbone</hi> var en yderst godmodig og retsindig Mand,
					men uden Deeltagelse for nogen Ting i Verden, der ikke stod i Forbindelse med
					den specielle antiqvariske Undersogelse og de besynderlige Beretninger i gamle
					Familie-Archiver, der netop beskjæftigede ham, eller havde særdeles Hensyn til
					den unge ulykkelige Mand, som han ikke alene var Mentor for, men som han elskede
					som en af sine egne Bøger. Den Lighed fandt han ogsaa selv mellem enhver af sine
					Bøger og <hi rend="italics" xml:id="idm140296365730096">Guillielmo</hi>, at Indholdet igrunden var
					fortræffeligt, men Formen noget uheldig og i alle Andres Øine et grueligt
					Misfoster.</p>
            <p xml:id="idm140296365729008">
               <hi rend="italics" xml:id="idm140296365728880">Guillielmos</hi> Plan med hans Ophold i Paris var, om muligt,
					at erhverve sig Kundskab til den store bevægede Verden og det mangfoldige Liv i
					denne Culturens Hovedstad, uden selv at blive bemærket eller være Gjenstand for
					den Raahedens Haan og Latter, han i enhver mindre Stad troede sig udsat for.
					Offentlig vilde han dog her ligesaalidt vise sig som noget andet Sted; men den
					Maade, hvorpaa han bevarede sit <hi rend="italics" xml:id="idm140296365727392">Incognito</hi>, vakte her
					mindre Opsigt. Gjennem Jalousierne i en tæt tillukket Karet besaae han hele
					Staden og dens nærmeste Omgivelser. Han saae Keiseren i hans Generalers Midte og
					det store Folkeliv paa Boulevarderne og den elysæiske Mark. I en konstig
					Maskeradedragt med et Slags Stylteben, der forvandlede ham fra en Dværg til en
					Kæmpe, besøgte han de saakaldte Redouter eller store offentlige Halv-Maskerader,
					hvor man kunde komme i hvilket Costume, man vilde, med eller uden Maske, eller
					selv uden Maskeradedragt, blot med en lille Dukke-Maske hæftet paa Kjolen og med
					fuldkommen Maskefrihed, uden alt andet selskabeligt Ceremoniel. Her herskede
					tilsyneladende den størst mulige Frihed, og Personligheden syntes her aldeles
					forsvunden, medens det skjulte Politie dog ligesaa strengt som hemmeligt holdt
					Oie med Alt, hvad der kunde have noget politisk Øiemed. Dette var imidlertid
					allermindst Tilfældet med <hi rend="italics" xml:id="idm140296365724656">Guillielmos</hi> Maske og han kunde
					med den største Sikkerhed bevæge sig mellem de lærde og de skjønne Aander, som
					han fornemmelig opsøgte. I dette <hi rend="italics" xml:id="idm140296365723664">Incognito</hi> indlod han
					sig i livlig Underholdning med mange af Videnskabens og Literaturens
					Notabiliteter. Hans ligesaa grundige som alsidige Kundskaber, hans Lethed i at
					udtrykke sig i de fleste nyere Sprog, hans dybsindige og livlige Aand og maaske
					fremfor Alt det skjønne, ædle Sind, der aabenbarede sig i alle hans Yttringer,
					vandt ham snart mange udmærkede Personers Deeltagelse, og »Kæmpemasken fra
					Redouterne« var snart bleven Gjenstand for en <pb n="200" facs="adl/ingemann/ingemann1/inge1200" xml:id="idm140296365722000"/>
					langt større Opmærksomhed, end han ved sin Dværgeskikkelse havde befrygtet.
					Nysgjerrigheden efter at vide, hvem han var, vilde dog neppe have foruroliget
					ham, men en Omstændighed indtraf, der bragte ham pludselig til at trække sig
					tilbage til sit Hotel og sit ensomme Studerekammer, hvortil Ingen havde Adgang
					uden <hi rend="italics" xml:id="idm140296365720592">Dr. Carbone</hi> og den gamle italienske Tjener.</p>
            <p xml:id="idm140296365719728">Blandt de Bekjendtskaber, han i Kæmpemasken havde gjort, var ogsaa en for sin
					Skjønhed og sine Talenter berømt ung Dame, der sædvanlig viste sig uden Maske
					ved sin Faders Arm. Paa hende havde hans aandrige Underholdning og maaske det
					Piquante og Hemmelighedsfulde i hans formummede Væsen gjort et Indtryk, der ved
					flere Samtaler med ham var steget til en romantisk, lidenskabelig Hendragelse.
					Hun havde røbet denne Følelse paa saa utvivlsom en Maade, at det ikke kunde
					undgaae hans Opmærksomhed. I det Øieblik den Tanke blev ham klar, at et ædelt
					kvindeligt Hjerte slog varmt for ham, og han derfor alene kunde takke sin
					aandelige Natur, følte han tillige for første Gang, at hans Sind ogsaa var
					modtageligt for hin ømmeste af alle Følelser, som han maatte ansee for en
					Afsindighed at nære hos sig. Han saae den uhyre Skuffelse, han maaske allerede
					havde foranlediget - og han gruede for dens tænkelige Følger. Han saae ogsaa,
					hvor ydmygende en mulig Opdagelse af hans ydre Skikkelse vilde blive for ham, og
					hvor latterlig han, som ulykkelig Elsker, vilde blive, naar han kastede sin
					Maske. Fra det Øieblik af var det, han forsvandt fra Redouterne og blev Eremit i
					Paris, som han hele sit foregaaende Liv havde været det i sit Hjem.</p>
            <p xml:id="idm140296365717392">Den unge, skjønne, rigtbegavede Dame havde gjort et dybere Indtryk paa ham, end
					han selv troede. Han faldt kort efter i en svær Sygdom, og en Læge maatte
					hentes. Lægen maatte dog hverken see hans Ansigt eller hans Skikkelse. Der var
					draget et tæt Forhæng for den Deel af Værelset, hvori han laae paa Sygeleiet.
					Gjennem en Sprække deri kunde han udstrække sin vistnok paafaldende lille, men
					veldannede Haand og lade Lægen undersøge hans Puls. Han talte kun med Lægen
					gjennem Forhænget, og Ingen saae ham fremdeles uden Hovmesteren og den gamle
					Tjener.</p>
            <p xml:id="idm140296365716368">Hemmeligheden med hans Tilstedeværelse i Paris var dog for en Deel -
					enten ved Lægen eller ved Hotellets Folk - bleven røbet. Man vidste
					vel ikke, hvem han var og hvorledes han saae ud; men at Kæmpemasken fra
					Redouterne levede i det dybeste <hi rend="italics" xml:id="idm140296365715568">Incognito</hi> i det <pb n="201" facs="adl/ingemann/ingemann1/inge1201" xml:id="idm140296365714848"/> store Hotel paa Grevepladsen og lod sig kalde
						<hi rend="italics" xml:id="idm140296365713968">Signor Forestière</hi> (dvs. <hi rend="italics" xml:id="idm140296365713232">den
						Fremmede</hi> eller Gjesten), samt at han for Øieblikket laae i en farlig
					Sygdom, stod snart, som en curieus Nyhed, i alle Dagblade. Der blev nu daglig
					spurgt til hans Befindende af de Mange, som havde faaet Deeltagelse og Agtelse
					for ham. Ingen blev modtaget; men han lod dem ved Tjeneren give den Meddelelse
					om hans Tilstand, som Lægen afgav, og lod dem altid hjertelig takke for deres
					Deeltagelse.</p>
            <p xml:id="idm140296365711728">En Dag bragte den gamle Tjener et Visitkort, hvorpaa der stod <hi rend="italics" xml:id="idm140296365711392">»Le vicomte de Frimon avec sa fille«</hi>. Han studsede og hans Kinder
					brændte i Feberhede; men han taug. Tjeneren havde givet den aldrende Herre og
					den unge Dame samme Besked og Taksigelse som alle Andre. Næste Dag blev den
					samme Visit gjentaget med indstændigt Ønske om en kort Samtale med <hi rend="italics" xml:id="idm140296365710128">Signor Forestière</hi>; men Tjeneren havde som sædvanlig i de
					høfligste Udtryk takket for Deeltagelsen, men beklaget, at hans Herre
					allermindst nu kunde see Nogen hos sig. Hans Sygdom havde forværret sig, og
					Tjeneren kunde ikke selv den Dag faae ham i Tale. Den tredie Dag var hans
					Tilstand endnu betænkeligere, men han var ved fuld Bevidsthed og spurgte, om der
					siden havde været nogen Bud fra <hi rend="italics" xml:id="idm140296365708752">Vicomte Frimon</hi>. Tjeneren
					afgav to Visitkort med samme Paaskrift som det første; af disse var det ene
					nylig personlig afgivet af den samme aldrende Herre. Den unge Dame, han havde
					under Armen, havde især viist megen Urolighed, og de havde gjentaget deres
					indstændige Ønske om et Øiebliks Samtale, under hvilkesomhelst Betingelser med
					Hensyn paa <hi rend="italics" xml:id="idm140296365707328">Signor Forestières Incognito</hi>. De vilde begge
					komme igjen om en Time og høre Besked.</p>
            <p xml:id="idm140296365706320">»Vel!« - sagde <hi rend="italics" xml:id="idm140296365706032">Guillielmo</hi> med svag Stemme
					- »om en Time vil jeg modtage dem og tale med dem gjennern Forhænget!
					Bed <hi rend="italics" xml:id="idm140296365705120">Dr. Pietro</hi> føre dem herind! sørg for, at hverken
					Lægen eller nogen Anden forstyrrer os!«</p>
            <p xml:id="idm140296365704112">En Time derefter førte den bekymrede Hovmester første Gang under den hele Reise
					to Fremmede ind til sin unge Ven og undrede sig over denne Afvigelse fra hans
					sædvanlige Adfærd.</p>
            <p xml:id="idm140296365703328">»Han er meget syg, min Herre!« - sagde han i Forsalen til den gamle <hi rend="italics" xml:id="idm140296365702992">Vicomte</hi> - »jeg frygter, det vil angribe ham at tale med
					Nogen; men han har bestemt ønsket det; han maa føies i Alt, siger Lægen. - Det
					er mig intet godt Omen.«</p>
            <p xml:id="idm140296365701824">»Han er dog ikke opgivet?« - udbrød den unge Dame heftig.</p>
            <p xml:id="idm140296365701360">Inden <hi rend="italics" xml:id="idm140296365701072">Dr. Carbone</hi> kunde svare, traadte de over Dørtrinet
					til det <pb n="202" facs="adl/ingemann/ingemann1/inge1202" xml:id="idm140296365700256"/> store Sygeværelse, der ved en Pult, et
					Skriverbord og en Mængde Bøger saae ud, som det tidligere havde været en Lærds
					Arbeidsstue. Baade Pult og Bord vare saa lave, at Pulten maatte antages at have
					staaet ovenpaa Bordet, for at begge kunde bruges af en siddende Person. Der stod
					kun to almindelige Stole og en udstoppet Skammel i Værelset. Et stort Forhæng
					skjulte den dybere Deel af Værelset ligefor Vinduerne. <hi rend="italics" xml:id="idm140296365698800">Dr.
						Pietro</hi> nærmede sig Forhænget, nævnede de Indtrædendes Navne og drog
					begge Stolene nærmere hen til Tæppet, dog halvt vendte mod Lysningen fra
					Vinduerne. Et svagt udtalt »Velkommen!« med en særdeles smuk, blød Stemme hørtes
					bag Tæppet</p>
            <p xml:id="idm140296365697456">»Ja! det er ham! - det er hans Stemme!« - udbrød den unge
					Pige med dæmpet Røst, og Faderen begyndte med en Undskyldning for deres Besøg,
					som han var bange var til Besvær; men han og hans Datter maatte med egne Øren
					forvisse sig om, hvorledes deres ubekjendte Ven befandt sig. Han var overbeviist
					om, at <hi rend="italics" xml:id="idm140296365696528">Signor Forestière</hi> hverken vilde ansee det for
					Nysgjerrighed eller Paatrængenhed, at de saa indstændigt havde udbedet sig en
					kort Samtale med ham. Det var en reen <hi rend="italics" xml:id="idm140296365695488">aandelig</hi> Interesse
					- forsikkrede den gamle Herre med Eftertryk - der havde draget saavel
					ham som hans Datter til denne Bolig. <hi rend="italics" xml:id="idm140296365694656">Signor Forestière</hi>
					var paa Redouterne bleven dem begge en inderlig kjær Ven. Selv om de aldrig
					skulde see hans Ansigt i Verden, maatte de dog høre hans Stemme endnu engang,
					inden de næste Dag forlode Europa for bestandig. - Det var dem en
					Hjertetrang at vide ham overbeviist om deres Høiagtelse og Hengivenhed.</p>
            <p xml:id="idm140296365693168">»Ja, kjære <hi rend="italics" xml:id="idm140296365692880">Signor Forestière,«</hi> - udbrød nu den unge Pige
					- »hvad min Fader siger, er hvad jeg nødvendig maatte have sagt Dem, og min
					Utaalmodighed er Skyld i, at vi saaledes forstyrre Dem. Jeg kunde hverken have
					levet eller døet rolig, hvis jeg ikke endnu engang kom til at tale med Dem. Jeg
					er et forkjælet Barn, som De nok har mærket - min kjærlige Fader har
					altid føiet mig i Alt, og hvor strengt han end holder paa det selskabelige Livs
					Skikke og hvad der kaldes Convenients i den store Verden, har han dog ikke
					kunnet negte mig at føre mig herhen - og han har selv villet sige Dem, hvad der
					laae mig paa Hjertet. Lad mig tilføie, hvad han endnu ikke veed, men hvad jeg
					føler Trang til at udtale for Dem af min inderste Sjæl!« - vedblev hun
					med stigende Heftighed - »De er det første og eneste Menneske, som har forstaaet
					mig ganske. De har uforbeholdent aabnet mig et Indblik i en skjøn og ædel Sjæl,
					der samstemmer med mig i <pb n="203" facs="adl/ingemann/ingemann1/inge1203" xml:id="idm140296365690320"/> hvad der er mig
					Helligst og Høiest for denne og alle mulige Tilværelser« - -</p>
            <p xml:id="idm140296365689184">»Moderer dine Udtryk, min Datter!« - afbrød Faderen hende med dæmpet
					Stemme - »Hr. <hi rend="italics" xml:id="idm140296365688816">Forestière</hi> kunde jo efter saadanne
					overdrevne Yttringer troe« - -</p>
            <p xml:id="idm140296365687856">»Ja lad ham kun troe, hvad jeg ikke længer vil fordølge, om saa hele Verden her
					var Vidne dertil!« - vedblev den unge Pige med Begeistringens Mod, og hendes
					deilige sorte Øine funklede - »Vi reise jo imorgen og see aldrig meer
					dette Vedtægtens og Formaliteternes Rige. Hr. <hi rend="italics" xml:id="idm140296365687296">Forestière</hi>
					faaer jeg aldrig at see i denne Verden - det veed jeg af hans bestemte
					Forsikkring - hvorfor skulde jeg nu da ikke sige ham til Afsked, hvad han
					allerede maa have mærket og hvad jeg skal gjentage i det Øieblik, vi mødes Aasyn
					for Aasyn i Klarhedens og Sandhedens evige Rige? - han er den eneste mandlige
					Aand, jeg føler mig evindelig hendraget til i en aldeles sjælelig og uegennyttig
					Kjærlighed.« -</p>
            <p xml:id="idm140296365685584">Saavel <hi rend="italics" xml:id="idm140296365685296">Vicomten</hi> som den lærde <hi rend="italics" xml:id="idm140296365684560">Dr.
						Carbone</hi> saae forlegne ned for sig ved denne den unge begeistrede Piges
					ufordulgte Kjærlighedserklæring. Hun slog selv de funklende Øine ned og var
					bleven blussende rød; men nu glemte de alle Tre alt Andet af Forbauselse over de
					Glædes- og Smertes-Udraab, de i den forunderligste Blanding hørte bag Tæppet.</p>
            <p xml:id="idm140296365683088">»Jeg er det lyksaligste og dog det elendigste af alle Mennesker!« -lød det med
					den Fremmedes Stemme: - »den skjønneste og ædleste Kvinde, jeg har seet - den
					eneste kvindelige Sjæl, som har kunnet elske mit Væsen, uden at see eller
					bekymre sig om min ydre Skikkelse - hun skal være saa ulykkelig at skuffes af en
					Stemmes Klang eller af forgængelige, henfarende Ord, der dog kun ere Toner fra
					en skjult, uanskuelig Natur - hun skal antage sin Sympathie med mine Meninger og
					Anskuelser for den evige Følelse, der kun virkelig kan blive til, hvor tvende
					Væsner staae heelt og klart for hinanden! - Bedste, kjæreste <hi rend="italics" xml:id="idm140296365681616">Signora!</hi> De har gjort mig uendelig lyksalig; men jeg kan ikke tænke
					mig denne Lyksalighed uden saa stor en Smerte, at jeg synes at opløses og
					forgaae derved. - Kjære Dr. <hi rend="italics" xml:id="idm140296365680560">Pietro!</hi> tag det lille Blad,
					du vil finde paa min Pult i den tilbundne Mappe - læs det for de
					Venner, jeg nu kan see ved mit Leie her i Mørket, skjøndt jeg er skjult for
					deres Øine!«</p>
            <p xml:id="idm140296365679344">Han taug. <hi rend="italics" xml:id="idm140296365679056">Dr. Carbone</hi> aabnede Mappen paa den lave Pult,
						<pb n="204" facs="adl/ingemann/ingemann1/inge1204" xml:id="idm140296365678304"/> fremtog det beskrevne Blad og læste, hvad
					der for tre Dage siden var skrevet:</p>
            <p xml:id="idm140296365677216">»Jeg overlever ikke denne Sygdom. Jeg forudføler min Befrielse. Hvad der rører
					sig i mig er mægtigere, end Livet i mit forkrænkelige Legeme. Skulde Nogen med
					venlig Deeltagelse spørge om mig, naar jeg er forsvunden, saa meddeel dette mit
					Farvel til Endelighedens Verden! Jeg har skjult mit Ansigt og min Skikkelse for
					Menneskene. Var det en Svaghed, saa bed min Skaber tilgive mig den. Jeg er et
					Offer for min hele Slægts Brøde og for den Deel deraf, jeg sagtens har tilegnet
					mig i mit verdslige Sind. Jeg bliver det sidste Vrængbilled af Jordnaturen i min
					Slægt. Dens usalige Lykke skal forsvinde med mit Liv; men dens høiere Natur skal
					frelses med mig, naar Aanden seirende kan fremskinne i mit Væsen. Er det en Drøm
					eller Fantasi? -Nei! den Forestilling har mangengang styrket og opløftet mig i
					Kampen mod den Ulykke, jeg skal lære at betragte som Betingelse for, hvad der er
					høiere end al Lykke.</p>
            <p xml:id="idm140296365675616">Der har neppe levet noget Menneske med en inderligere Trang til Kjærlighed, end
					jeg, hvorvel jeg nu først fuldelig er bleven mig det bevidst; men det blev min
					Skjæbne, at Ingen kunde see mig uden Afsky. Hvor dybt det har smertet mig, kan
					Ingen begribe, som Gud har givet et menneskeligt Legeme. Dog min udødelige Sjæl,
					selv med den gruelige Betingelse for dens Tilværelse, takker og priser jeg min
					Skaber for i al Evighed.</p>
            <p xml:id="idm140296365674480">Kunde min aandelige Natur alene drage en eneste Sjæl til sig i Kjærlighed, vilde
					jeg nu gaae lyksalig herfra med det visse Haab, at jeg engang med mit hele Væsen
					kunde omfavne en saadan elsket og elskende Sjæl - uden at frastødes og fortvivle
					over Umuligheden i at elskes <hi rend="italics" xml:id="idm140296365673616">alene</hi> for Aandens og
					Hjertets Skyld« - -</p>
            <p xml:id="idm140296365672704">»O!« - udbrød den unge Pige - »det er ingen Umulighed!
					- De maa see ud som De vil - De maa være et Uhyre af Grimhed
					- jeg elsker Dem dog.« -</p>
            <p xml:id="idm140296365672144">Neppe havde hun udsagt dette Ord, før Tæppet foer tilside - Daglyset faldt paa
						<hi rend="italics" xml:id="idm140296365671696">Guillielmo's</hi> store, uformelige Ansigt. Han saae paa
					hende med et Straaleblik, der ligesom sprængte hans store Øine. - Hun
					blegnede - hun syntes at kæmpe med at tilbagetrænge et Skrig -og sank bevidstløs
					tilbage i Stolen.</p>
            <p xml:id="idm140296365670400">Næsten i samme Øieblik udbrød <hi rend="italics" xml:id="idm140296365670064">Dr. Carbone</hi>: »Hjælp! Hjælp!
					han døer!« - Lægen, som havde staaet udenfor Døren, styrtede nu ind.</p>
            <pb n="205" facs="adl/ingemann/ingemann1/inge1205" xml:id="idm140296365669040"/>
            <p xml:id="idm140296365668224">
               <hi rend="italics" xml:id="idm140296365668096">Guillielmo</hi> drog sit sidste Aandedrag. Lægen lagde
					Haanden paa hans stillestaaende Hjerte og studsede ved Synet af den Skabning,
					der laae for ham. Han lukkede de brustne Øine, tilhyllede den Dødes Ansigt og
					drog Forhænget for hans Leie. Den gamle Hovmester og Tjeneren styrtede jamrende
					ind til Liget.</p>
            <p xml:id="idm140296365666640">Men nu var den unge Pige kommen til sig selv. - »Jo dog - dog« -udbrød hun -
					»selv <hi rend="italics" xml:id="idm140296365666176">saadan</hi> maa jeg elske dig evindelig - i dit Blik
					saae jeg din Sjæls Høihed.« Hun rev Forhænget tilside og kastede sig knælende
					ned ved den tilhyllede Dødes Leie.</p>
            <p xml:id="idm140296365665008">»Kom, mit Barn!« - sagde Faderen - »det er kun Liget af vor fremmede Ven, du
					knæler ved.«</p>
            <p xml:id="idm140296365664512">»Hør mig!« - hviskede hun til den Døde - »hør mig i din Aands Tanke! Tag
					Bevidstheden om min Kjærlighed med dig i din Evighed! Ingen Anden kan jeg elske
					som dig - jeg skal nu først see dig i den Skikkelse, der tilhører din
					udødelige Aand - dit Væsens sande Aasyn har jeg alt skimtet. - Dit
					sidste Blik skal jeg kjende dig paa blandt de Forklarede.« -
					-</p>
            <p xml:id="idm140296365663328">
               <hi rend="italics" xml:id="idm140296365663200">Vicomte Frimon</hi> drog nu sin Datter bort fra Liget og
					bragte hende ned til Vognen i en halv ubevidst Tilstand.</p>
            <p xml:id="idm140296365662272">Nogle Dage derefter stod der i Bladene, at Kæmpemasken fra Redouterne, den
					saakaldte <hi rend="italics" xml:id="idm140296365661824">Signor Forestière</hi>, der havde vundet saa mange
					aandelige Notabiliteters Opmærksomhed, var død i Hotellet paa Grevepladsen og
					hans Lig var ført til Venedig af hans Omgivelse.</p>
            <p xml:id="idm140296365660640">
               <hi rend="italics" xml:id="idm140296365660512">Dr. Pietro Carbone</hi> skal have optegnet flere Beretninger
					om den Familie, hvori han selv havde været Hovmester, men som i de første Aar af
					det 19de Aarhundrede maa være uddød.</p>
            <p xml:id="idm140296365659344">
               <hi rend="italics" xml:id="idm140296365659216">Vicomtesse Charlotte Frimon</hi> er 1852 død ugift i sit 70de
					Aar paa sine rige Besiddelser i Amerika. Hendes Hus har, som Faderens, i hans
					Levetid, altid staaet aabent for enhver <hi rend="italics" xml:id="idm140296365658176">Fremmed</hi>; intet
					Navn har <hi rend="italics" xml:id="idm140296365657456">der</hi> været en bedre Anbefaling. I den gamle
					elskværdige Dames Læsecabinet fandtes blandt endeel Familieportraiter et
					tilsløret Billede, som hun selv havde malet. Det forestillede blot et Par Øine,
					men med et Blik, der, skjøndt det saae ud som det var det sidste, dog var
					usigelig deiligt og syntes at indeslutte et indre Liv af uendelig Rigdom.</p>
            <pb n="206" facs="adl/ingemann/ingemann1/inge1206" xml:id="idm140296365656048"/>
         </div>
      </body>
   </text>
</TEI>