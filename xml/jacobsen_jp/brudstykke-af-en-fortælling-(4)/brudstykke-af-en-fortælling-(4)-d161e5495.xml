<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Brudstykke af en fortælling (4)</title>
            <author>Jacobsen, J. P.</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm139892129106640">
                     <name xml:id="idm139892129106384">
                        <surname xml:id="idm139892129106256">Jacobsen</surname>,
      <forename xml:id="idm139892129105808">J. P.</forename>
                     </name>
                  </author>
                  <title xml:id="idm139892129105520">Samlede Værker
      III</title>
                  <title xml:id="idm139892129105072">Udg. paa Grundlag af Digterens efterladte Papirer af Morten Borup</title>
                  <pubPlace xml:id="idm139892129104640">København</pubPlace>
                  <date xml:id="idm139892129104160">1924-29</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid73290" decls="#biblid73290">
            <head xml:id="idm139892126749616">BRUDSTYKKE AF EN FORTÆLLING (4)</head>
            <pb n="294" facs="adl/jacobsenjp/jacobjp3/jajp3294" xml:id="idm139892126749152"/>
            <pb n="295" facs="adl/jacobsenjp/jacobjp3/jajp3295" xml:id="idm139892126748384"/>
            <p xml:id="idm139892126747616"> Der kom en Ryttersmand ridende gjennem Hulvejen i en
                                                 Skov. </p>
            <p xml:id="idm139892126747104"> Op med begge Skrænterne stod der store, bare Træer,
                                                 helt højt op, til de øverste havde Toppen i Sol,
                                                 men dernede, der var det mørkt og knapt med Lys. </p>
            <p xml:id="idm139892126746192"> Og Foraarsvinden kom tungt op gjennem Vejen. </p>
            <p xml:id="idm139892126745744"> Og Ryttersmanden kom ogsaa tungt, og han slæbte en
                                                 stor Le efter sig saa den pløjede med sin
                                                 blinkblanke Od i den sorte Muld. </p>
            <p xml:id="idm139892126744896"> Bleggul Hest var han paa, og gammel sad han forover i
                                                 Sadlen, i Læg og Folder af Sidt og Sort med een
                                                 hvid mager Haand i Tømmen og een hvid mager Haand
                                                 om Leens Skaft. </p>
            <p xml:id="idm139892126743856"> Han var større end Mennesker er og der var ingenting
                                                 Hvidt i hans Øjne, bare det Sorte som seer. </p>
            <p xml:id="idm139892126743152"> Og hvor han red frem, der fyldtes Luften om ham med
                                                 den muldne, muldramme Em fra det vaade visne Løv,
                                                 der gjæred, fra Bunden, der raadned, fra
                                                 Træstødene, der frønned og gik i Trødske, og fra
                                                 Mosset, der smulred hen. Og fra de høje Træer
                                                 ramled </p>
            <pb n="296" facs="adl/jacobsenjp/jacobjp3/jajp3296" xml:id="idm139892126741856"/>
            <p xml:id="idm139892126741040"> de gamle tørre Grene ned og gjorde Larm og gjorde det
                                                 stille, saa Hovslaget af hans Hest var som den
                                                 eneste Lyd i Verden. </p>
            <p xml:id="idm139892126740192"> Og Hovslaget af en Hest til, bagved ham, langt borte. </p>
            <p xml:id="idm139892126739744"> Han holdt stille og lyttede, saa nikkede han, som om
                                                 han forstod, og red til igjen. </p>
            <p xml:id="idm139892126739216"> Det varede en Stund, saa kom den anden Ryttersmand til
                                                 Syne paa en Hest som var rød. </p>
            <p xml:id="idm139892126738544"> Ogsaa han var større end Mennesker de er, men han var
                                                 at se til som en Knøs paa en Snes Aar med lyse Dun
                                                 paa de glatte Kinder og om den fulde smilende Mund. </p>
            <p xml:id="idm139892126737632"> Halvt af Hvergarn og Kongers Purpur til Hælvten var
                                                 hans Dragt, men de slanke Lemmer kom blændende
                                                 nøgne ud under Hvergarnet og ud under Purpuret,
                                                 - hedningeagtigt nøgne. For det var Amor
                                                 ham denne Knøs med Lokker, der krusede sig om hans
                                                 Hoved som gyldne Spaaner, og paa hans Ryg hang
                                                 Koggeret med Pile, men den stærke Bue havde han
                                                 knyttet ind i Hestens Manke. </p>
            <p xml:id="idm139892126735712"> Og hvor han red frem der krummed Bregnerne de
                                                 brunlaadne Snørkler op over Mulde, det raadne Løv
                                                 blev levende af gule og hvide Spirer, og tusinde
                                                 Kim gik af deres Dvale, mens altfor aarle Blomster
                                                 blaanede frem under Vinterbladenes Mørke, mens
                                                 Knopperne tog til at lysnes i Svulmen over hans
                                                 Hoved og mens Trækfugleskarer kom sejlende som
                                                 sorte Tegn over den graablaa Himmel. </p>
            <p xml:id="idm139892126734496"> Amor red op paa Siden af den Gamle </p>
            <pb n="297" facs="adl/jacobsenjp/jacobjp3/jajp3297" xml:id="idm139892126734064"/>
            <p xml:id="idm139892126733296"> med Leen. De nikkede til hinanden og fulgtes saa ad
                                                 gjennem Hulvejen uden at tale, og da Vejen kom ud
                                                 af Skoven og tog dem med sig tværs over Marken hen
                                                 til Adelvejen og de havde den store By lige for sig
                                                 med dens brune Tage, dens Taarntinder knejsende og
                                                 graa og dens guldglimtende Spir, saa nikkede de
                                                 igjen til hinanden, med et Smil. </p>
            <p xml:id="idm139892126731824"> Og de red frem ad Adelvejen, der bugtede sig bred og
                                                 graa, smalere og smalere i det Fjerne, til den som
                                                 en fin hvid Traad løb ind ad det sorte Øje paa en
                                                 af Stadens røde Porte. </p>
            <p xml:id="idm139892126730768"> Og de red. </p>
            <p xml:id="idm139892126730352"> Lige indenfor Porten var der en stor bar Urtegaard med
                                                 krogede Abildtræer og i den et Hus, der var skudt
                                                 op i Gavl ved Gavl under lange stejle Fald af
                                                 mosgroede Tegl og som havde sine mange sorte
                                                 Skorstene støttet af efter hinanden med Jernstænger
                                                 og med stramme Lænker af Jern. </p>
            <p xml:id="idm139892126729104"> Der standsede de. </p>
            <p xml:id="idm139892126728688"> Østefter var der et Vindue saa stort som en Port, et
                                                 uendeligt Tavl og Tern af smaabitte blyindfattede
                                                 Knaster af Glas. Det var slaaet aabent og haget til
                                                 Væggen og inden den portstore Aabning stod Doktor
                                                 Faust og stirrede ud den Vej han vidste at Skoven
                                                 og Hulvejen var. </p>
            <p xml:id="idm139892126727680"> Og Døden og Amor red op foran Vinduet, usynlige som de
                                                 var, uden at kaste nogen Skygge. </p>
            <p xml:id="idm139892126727008"> Og der holdt de, større end Mennesker er, </p>
            <pb n="298" facs="adl/jacobsenjp/jacobjp3/jajp3298" xml:id="idm139892126726512"/>
            <p xml:id="idm139892126725696"> og Vinden flagrede med Dødens sorte Kappe og med Amors
                                                 Purpur, og deres store Heste strakte Halsene ind
                                                 gjennem Vinduet og ludede, halvt i Søvne, med de
                                                 tunge Hoveder over Bøger og Pergamenter, gumlende
                                                 paa deres Bidsler, og Skummet fra deres Muler
                                                 dryppede flagevis ned over sorte Skriftlinier og
                                                 farvestærke Initialer*). </p>
            <p xml:id="idm139892126724640"> [Den ene Tanke kom stærkere end den anden ind paa Dr.
                                                 Faust, som han stod der støttet paa sine
                                                 Haandflader mod den brede Vindueskarm, een
                                                 ringsmykket Haand foran hver Hests Mule, og Lyset
                                                 viste frem hans Pandes og hans Ansigts klare
                                                 Bleghed og talte hvert et Haar i hans mørke,
                                                 krusede Skjæg. </p>
            <p xml:id="idm139892126723600"> Hørligt klang hver Tanke af hans om de to usynlige
                                                 derude. </p>
            <p xml:id="idm139892126722976"> "Nu er jeg 40 Aar," tænkte han,
                                                 "10, 20, 30 Aar til kan jeg leve, saa er
                                                 alt forbi! </p>
            <p xml:id="idm139892126722208"> Igjen er det Foraar, igjen har jeg eet Aar mindre at
                                                 leve ...]. </p>
            <p xml:id="idm139892126721696"> *) Her standser Renskriften; Resten er suppleret efter
                                                 en Kladde. </p>
         </div>
      </body>
   </text>
</TEI>