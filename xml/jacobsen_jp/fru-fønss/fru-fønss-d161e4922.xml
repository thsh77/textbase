<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Fru  fønss</title>
            <author>Jacobsen, J. P.</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm139892129106640">
                     <name xml:id="idm139892129106384">
                        <surname xml:id="idm139892129106256">Jacobsen</surname>,
      <forename xml:id="idm139892129105808">J. P.</forename>
                     </name>
                  </author>
                  <title xml:id="idm139892129105520">Samlede Værker
      III</title>
                  <title xml:id="idm139892129105072">Udg. paa Grundlag af Digterens efterladte Papirer af Morten Borup</title>
                  <pubPlace xml:id="idm139892129104640">København</pubPlace>
                  <date xml:id="idm139892129104160">1924-29</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid70857" decls="#biblid70857">
            <head xml:id="idm139892127046112">FRU FØNSS</head>
            <pb n="248" facs="adl/jacobsenjp/jacobjp3/jajp3248" xml:id="idm139892127045696"/>
            <pb n="249" facs="adl/jacobsenjp/jacobjp3/jajp3249" xml:id="idm139892127044880"/>
            <p xml:id="idm139892127044064"> I det nette Anlæg bagved Pavernes gamle Palads i
                                                 Avignon staar der en Udsigtsbænk, hvorfra man ser
                                                 hen over Rhonen, over Durances Blomsterbred, over
                                                 Høje og Marker og over en Del af Byen. </p>
            <p xml:id="idm139892127043024"> En Oktobereftermiddag sad der paa denne Bænk to danske
                                                 Damer, en Enkefru Fønss og hendes Datter Ellinor. </p>
            <p xml:id="idm139892127042304"> Skjønt de havde været her et Par Dage, og skjønt de
                                                 allerede kjendte den Udsigt, der laa for dem, saare
                                                 vel, sad de dog endnu og undrede sig over, at der
                                                 saae saadan ud i Provence. </p>
            <p xml:id="idm139892127041296"> At det virkelig var Provence! En leret Flod, med
                                                 Flager af dyndet Sand og uendelige Bredder af
                                                 stengraat Grus; saa blegbrune Marker uden et
                                                 Græsstraa, blegbrune Skrænter, blegbrune Højder og
                                                 støvlyse Veje, og hist og her hos de hvide Huse
                                                 Grupper af sorte Træer, fuldstændig sorte Buske og
                                                 Træer. Over alt dette en hvidlig, lyssitrende
                                                 Himmel, der gjorde Alting endnu blegere, endnu mere
                                                 tørt og trættende lyst, ikke et Glimt af frodig,
                                                 mættet Lød, lutter sultne, solpinte Farver, og ikke
                                                 en Lyd i Luften, ikke en Le, der hug igjennem
                                                 Græsset, </p>
            <pb n="250" facs="adl/jacobsenjp/jacobjp3/jajp3250" xml:id="idm139892127039712"/>
            <p xml:id="idm139892127038944"> ikke en Vogn, der skramlede henad Vejene; og Byen der
                                                 til begge Sider ligesom bygget af Stilhed, med alle
                                                 de middagstavse Gader, alle de døvstumme Huse med
                                                 hvert Skodde, hver Jalousie lukket i, lukket i
                                                 hvert eneste; Huse, der hverken kunde høre eller
                                                 se. </p>
            <p xml:id="idm139892127037536"> Fru Fønss havde kun et resigneret Smil overfor denne
                                                 livløse Ensformighed, men Ellinor gjorde den
                                                 synligt nervøs, ikke livligt ærgerlig nervøs, men
                                                 klynkende og mat, som man kan blive det ved et
                                                 døgnlangt Regnvejr, naar alle Ens triste Tanker
                                                 regner ned med, eller ved et Stueuhrs idiotisk
                                                 trøstende Dikken, naar man sidder og er
                                                 uhelbredelig led ved sig selv, eller ved Blomsterne
                                                 i Ens Tapet, naar den samme Kjæde af luvslidte
                                                 Drømme mod Ens Villie hasper rundt i Ens Hjærne, og
                                                 knyttes sammen og gaar i Stykker og knyttes sammen
                                                 igjen i een kvalmende Uendelighed. Det tog ligefrem
                                                 legemligt paa hende, dette Landskab, og førte hende
                                                 en Afmagt nær, saaledes havde det idag svoret sig
                                                 sammen med Erindringer om et Haab, der var bristet,
                                                 og om lifligt søde Drømme, der nu kun var sygnende
                                                 vamle, Drømme, som hun rødmede skamrød ved at
                                                 mindes og dog aldrig kunde glemme. Og hvad havde
                                                 det saa med Egnen her at gjøre, Slaget havde jo
                                                 truffet hende langt herfra, i hjemlige Omgivelser,
                                                 ved vatret Sund, under lysgrønne Bøge, og dog havde
                                                 hver blegbrun Bakkebølge det paa sine Læber, og
                                                 hvert grønskoddet Hus stod og tav med det her, </p>
            <pb n="251" facs="adl/jacobsenjp/jacobjp3/jajp3251" xml:id="idm139892127032880"/>
            <p xml:id="idm139892127032064"> Det var den gamle Sorg for unge Hjærter, det, der var
                                                 mødt hende, hun havde elsket en Mand og troet paa
                                                 Kjærlighed igjen, og saa havde han pludseligt
                                                 kaaret sig en anden; hvorfor, til hvad? hvad havde
                                                 hun gjort ham? hvad havde hun forandret sig, var
                                                 hun ikke den samme? og alle de evige Spørgsmaal om
                                                 igjen. Hun havde ikke sagt et Ord til sin Moder,
                                                 men hendes Moder havde forstaaet det hver Smule og
                                                 havde været saa omhyggelig for hende; hun kunde
                                                 have skreget ved denne Omhu, som vidste og slet
                                                 ikke maatte vide, og hendes Moder havde forstaaet
                                                 det ogsaa, og saa var de rejst. </p>
            <p xml:id="idm139892127029728"> Hele Rejsen var blot for at h u n skulde glemme. </p>
            <p xml:id="idm139892127029280"> Fru Fønss behøvede ikke at gjøre Datteren sky ved at
                                                 se paa hendes Ansigt, for at vide, hvor hun var
                                                 henne; blot hun holdt Øje med den nervøse lille
                                                 Haand, der laa ved hendes Side, og som strakte sig
                                                 saa magtløs fortvivlet paa Bænkens Tremmer, for
                                                 hvert Øjeblik at forandre Stilling, ligesom en
                                                 Febersyg, der flytter sig i sin hede Seng; blot hun
                                                 gjorde det, saae paa denne Haand, saa vidste hun
                                                 ogsaa, hvor livstræt de unge Øjne stirrede ud for
                                                 sig, hvor forpint det fine Ansigt sitrede i hvert
                                                 Drag, hvor blegt det var i sin Liden og hvor
                                                 sygeligt Aarerne blaanede frem under Tindingernes
                                                 skære Hud. </p>
            <p xml:id="idm139892127027056"> Det gjorde hende saa ondt for hendes lille Pige, og
                                                 hun vilde saa gjærne have havt </p>
            <pb n="252" facs="adl/jacobsenjp/jacobjp3/jajp3252" xml:id="idm139892127026384"/>
            <p xml:id="idm139892127025616"> hende lænet op mod sit Bryst for at aande alle de
                                                 Trøstens Ord ned over hende, som hun kunde tænke;
                                                 men hun havde den Tro, at der er Sorger, der skal
                                                 dø i Løndom og som ikke maa faa Lov at skrige ud i
                                                 Ord, end ikke mellem Moder og Datter, at ikke en
                                                 Dag under nye Forhold, naar Alting vil bygge sig op
                                                 til Henrykkelse og til Lykke, at saa ikke disse Ord
                                                 skal være der som en Hindring, Noget, der tynger og
                                                 gjør ufri, fordi den, der har sagt dem, vil høre
                                                 dem ligge og hviske i en Andens Sind, tænke sig dem
                                                 seet paa, vendt og drejet i en Andens Tanker. </p>
            <p xml:id="idm139892127023376"> Og saa ogsaa det, at hun var bange for at gjøre
                                                 Datteren Skade ved at gjøre hende Fortroligheden
                                                 let, hun vilde ikke have Ellinor til at rødme for
                                                 sig, hun vilde ikke, hvor meget det saa kunde
                                                 lette, hjælpe hende over den Ydmygelse, der ligger
                                                 i, at lægge sin Sjæls de lønligst egne Vraaer aabne
                                                 for en Andens Øje, tværtimod, saa meget tungere det
                                                 end gjorde det for dem begge, saa var hun glad ved,
                                                 at den Sjælens Fornemhed, der var hos hende selv,
                                                 den fandt hun igjen i en vis sund Stivhed hos sin
                                                 unge Datter. </p>
            <p xml:id="idm139892127020992"> En Gang - der var en Gang for mange, mange
                                                 Aar siden, da hun selv var saadan en attenaars
                                                 Pige, da havde hun elsket af hele sin Sjæl, med
                                                 hver Sans i sit Legeme, hvert Livshaab, hver Tanke;
                                                 og det havde ikke maattet være, ikke kunnet blive;
                                                 han havde kun havt sin Troskab at byde paa, til </p>
            <pb n="253" facs="adl/jacobsenjp/jacobjp3/jajp3253" xml:id="idm139892127019536"/>
            <p xml:id="idm139892127018768"> at prøve i en uendelig Forlovelse, og der var Forhold
                                                 i hendes Hjem, der ikke kunde vente. Saa havde hun
                                                 da taget ham, de havde givet hende, ham, der var
                                                 disse Forholds Herre. De blev gift, saa kom
                                                 Børnene, Tage, Sønnen, der var med her i Avignon,
                                                 Datteren, der sad ved hendes Side, og det var
                                                 blevet meget bedre end hun havde kunnet vente,
                                                 baade lysere og lettere. Otte Aar varede det, saa
                                                 døde Manden, og hun sørgede over ham af et
                                                 oprigtigt Hjærte, thi hun havde lært at holde af
                                                 denne fine, tyndblodede Natur, der med en anspændt,
                                                 egoistisk Kjærlighed næsten sygeligt elskede, hvad
                                                 der ved Slægt og Familjebaand hørte den til, og som
                                                 af hele den store Verden derude ikke brød sig om
                                                 Andet end om, hvad den mente, blot dens Mening,
                                                 ikke Andet. Efter Mandens Død havde hun saa levet
                                                 meget for sine Børn, men havde ikke stænget sig
                                                 inde med dem, havde taget Del i Selskabslivet, som
                                                 det for en saa ung og formuende Enke var naturligt,
                                                 og nu var hendes Søn enogtyve Aar gammel, og hun
                                                 selv havde ikke mange Dage tilbage inden hun var
                                                 fyrge. Men hun var smuk endnu, der var ikke et
                                                 graat Stænk i hendes tunge, dunkelblonde Haar, ikke
                                                 en Rynke om de store, frejdige Øjne, og Figuren var
                                                 slank i dens formbeherskede Fylde. De kraftige,
                                                 linjefine Træk blev hævet frem ved den dunklere,
                                                 mer farvedybe Teint, som Aarene havde givet hende,
                                                 men der var en Sødme i Smilet om hendes dybt
                                                 indvigede </p>
            <pb n="254" facs="adl/jacobsenjp/jacobjp3/jajp3254" xml:id="idm139892127014112"/>
            <p xml:id="idm139892127013296"> Læber, en næsten forjætningsfuld Ungdom i hendes brune
                                                 Øjnes blødt duggede Tindren, som gjorde Alting
                                                 mildt igjen og blidt. Og dog var der saa atter
                                                 Kindens alvorligt store Runding, den modne Kvindes
                                                 viljestærke Hage. </p>
            <p xml:id="idm139892127012288"> "Nu kommer Tage vist," sagde Fru
                                                 Fønss til Datteren, da hun hørte Latter og nogle
                                                 danske Udraab paa den anden Side af den tykke Hæk
                                                 af Avnbøg. </p>
            <p xml:id="idm139892127011296"> Ellinor tog sig sammen. </p>
            <p xml:id="idm139892127010864"> Og der var Tage, Tage og Kastagers, Grosserer Kastager
                                                 fra Kjøbenhavn med Søster og Datter; Fru Kastager
                                                 laa syg derhjemme paa Hotellet. </p>
            <p xml:id="idm139892127009984"> Fru Fønss og Ellinor gjorde Plads for de to Damer,
                                                 Herrerne forsøgte et Øjeblik at konversere
                                                 staaende, men lod sig snart lokke af den lave
                                                 Graastensmur, der omgav Udsigtspunktet, og saa sad
                                                 man der og talte lige det nødvendigste, for de
                                                 Nysankomne var trætte af en lille Jærnbaneudflugt
                                                 ud i det rosenblussende Provence. </p>
            <p xml:id="idm139892127008320"> "Hov!" raabte Tage og slog sig med
                                                 den flade Haand paa sine lyse Benklæder,
                                                 "se der!" </p>
            <p xml:id="idm139892127007552"> Man saae. </p>
            <p xml:id="idm139892127007136"> Ude i det brune Landskab viste der sig en Støvsky,
                                                 over den en Støvkappe, midt imellem begge øjnedes
                                                 der en Hest. "Dét er den Englænder, jeg
                                                 talte om, der kom forleden," sagde Tage
                                                 henimod Moderen, "Har De set </p>
            <pb n="255" facs="adl/jacobsenjp/jacobjp3/jajp3255" xml:id="idm139892127006048"/>
            <p xml:id="idm139892127005280"> Nogen ride saadan?" vendte han sig mod
                                                 Kastager, "han minder mig om en
                                                 Gaucho". </p>
            <p xml:id="idm139892127004704"> "Mazeppa?" sagde Kastager
                                                 spørgende. </p>
            <p xml:id="idm139892127004128"> Rytteren forsvandt. </p>
            <p xml:id="idm139892127003712"> Saa rejste man sig og begav sig paa Vej til Hotellet. </p>
            <p xml:id="idm139892127003264"> Disse Kastagers havde man truffet i Belfort, og da de
                                                 skulde samme Tur, ned igjennem Sydfrankrig og langs
                                                 ad Rivieraen, var man foreløbig fulgtes. Her i
                                                 Avignon var saa begge Familjer standset,
                                                 Grossererens, fordi Fruen havde faaet ondt i en
                                                 Aareknude, Fønss'es, fordi Ellinor øjensynligt
                                                 trængte til Ro. </p>
            <p xml:id="idm139892127001792"> Tage var henrykt over dette Samliv, thi han forelskede
                                                 sig Dag for Dag mere og mere uhelbredeligt i den
                                                 nydelige Ida Kastager, men Fru Fønss var ikke saa
                                                 godt fornøjet, thi vel var Tage meget sikker og
                                                 udviklet for sin Alder, men det havde jo slet ikke
                                                 Hast med nogen Forlovelse, og saa desuden denne
                                                 Kastager. Ida var en prægtig lille Pige, Fruen var
                                                 en meget dannet Dame af udmærket Familje, og
                                                 Grossereren selv var baade dygtig, rig og brav, men
                                                 der var et Skjær af Latterlighed over ham, og der
                                                 kom et Smil om Folks Læber eller et Blink i deres
                                                 Øjne, naar man nævnede Grosserer Kastager. Han var
                                                 nemlig saa ildfuld og saa saa overordenlig
                                                 begejstret, var det saa aabenhjærtigt, saa larmende
                                                 og saa meddelsomt, og derfor var det, for der
                                                 fordres jo </p>
            <pb n="256" facs="adl/jacobsenjp/jacobjp3/jajp3256" xml:id="idm139892126998656"/>
            <p xml:id="idm139892126997888"> nu netop saa megen Diskretion for at omgaas med
                                                 Begejstring. Men Fru Fønss holdt ikke af at tænke
                                                 paa, at man nævnede Tages Svigerfader med et Blink
                                                 i Øjet, et Smil om Munden, og derfor holdt hun sig
                                                 lidt kølig overfor Familjen, til stor Sorg for den
                                                 forelskede Tage. </p>
            <p xml:id="idm139892126996640"> Næste Dags Formiddag var Tage og hans Moder gaaet hen
                                                 for at se paa Byens lille Museum. De fandt Porten
                                                 aaben, men Dørene ind til Samlingen lukkede; og at
                                                 ringe viste sig at være frugtesløst. Imidlertid gav
                                                 Porten Adgang til det ikke synderlig store
                                                 Gaardsrum, der var omgivet af en nylig hvidtet
                                                 Buegang, hvis korte, tyklivede Søjler stivede
                                                 hinanden af med sorte Jærnstænger. </p>
            <p xml:id="idm139892126994768"> De gik rundt og saae paa hvad der var stillet op langs
                                                 Væggen, romerske Gravmæler, Stykker af Sarkofager,
                                                 en hovedløs Draperifigur, to Ryghvirvler af en
                                                 Hvalfisk og en Række arkitektoniske Detailler. </p>
            <p xml:id="idm139892126993664"> Paa alle Mærkværdighederne var der friske Spor af
                                                 Murerens Kalkkost. </p>
            <p xml:id="idm139892126993024"> Saa var de ved deres Udgangspunkt igjen. </p>
            <p xml:id="idm139892126992576"> Tage løb op ad Trappen for at se ad, om der dog ikke
                                                 et Steds i Huset skulde være Folk, og Fru Fønss gav
                                                 sig til at spadsere frem og tilbage i Buegangen. </p>
            <p xml:id="idm139892126991664"> Som hun var paa Tur op efter Porten, viste der sig for
                                                 Enden af Gangen, lige foran hende, en høj, skjægget
                                                 Herre med et solbrunt <pb n="257" facs="adl/jacobsenjp/jacobjp3/jajp3257" xml:id="idm139892126990928"/> Ansigt. Han havde en
                                                 Rejsebog i Haanden, lyttede tilbage og saae saa
                                                 frem for sig hen paa hende. </p>
            <p xml:id="idm139892126989824"> Hun kom straks til at tænke paa Englænderen fra i
                                                 Gaar. </p>
            <p xml:id="idm139892126989200"> "Undskyld Frue," begyndte han
                                                 spørgende, og hilste. </p>
            <p xml:id="idm139892126988592"> "Jeg er Fremmed," svarede Fru
                                                 Fønss, "der synes ikke at være Nogen
                                                 hjemme, men min Søn er løben ovenpaa for at se ad
                                                 ..." </p>
            <p xml:id="idm139892126987648"> Disse Ord veksledes paa Fransk. </p>
            <p xml:id="idm139892126987216"> I det Samme kom Tage til, "jeg har været
                                                 helt rundt," sagde han, "ogsaa
                                                 inde i en Lejlighed, men der var ikke en
                                                 Kat." </p>
            <p xml:id="idm139892126986272"> "Jeg hører," sagde Englænderen,
                                                 denne Gang paa Dansk, "at jeg har den
                                                 Fornøjelse at være sammen med Landsmænd." </p>
            <p xml:id="idm139892126985440"> Han hilste atter og gik nogle Skridt tilbage, som for
                                                 at antyde, at han kun havde sagt dette for at de
                                                 kunde vide, at han forstod hvad de talte; men
                                                 pludseligt traadte han endnu nærmere end før, med
                                                 et spændt, bevæget Udtryk i sit Ansigt, og sagde:
                                                 "for det skulde da ikke være, at Fruen og
                                                 jeg er gamle Bekjendte?" </p>
            <p xml:id="idm139892126983808"> "Er det Emil Thorbrøgger?" udbrød
                                                 Fru Fønss, og rakte Haanden frem. </p>
            <p xml:id="idm139892126983168"> Han greb den. "Ja, det er mig,"
                                                 sagde han glad, "og det er
                                                 Dem!" </p>
            <p xml:id="idm139892126982608"> Han havde næsten Taarer i Øjnene, da han saae paa
                                                 hende. </p>
            <p xml:id="idm139892126981984"> Fruen forestillede Tage som sin Søn. </p>
            <pb n="258" facs="adl/jacobsenjp/jacobjp3/jajp3258" xml:id="idm139892126981504"/>
            <p xml:id="idm139892126980688"> Tage havde aldrig i sit Liv hørt denne Thorbrøgger
                                                 nævne, men han tænkte ikke paa det, bare paa at
                                                 Gauchoen var faldet ud til at blive en Dansker, og
                                                 da der blev en Pavse, og Nogen skulde sige Noget,
                                                 kunde han ikke lade være med at udbryde:
                                                 "og jeg, der igaar sagde, at De mindede
                                                 mig om en Gaucho!" </p>
            <p xml:id="idm139892126979632"> Ja det, svarede Thorbrøgger, var da ogsaa saa temmelig
                                                 nær ved Sandheden, eftersom han i enogtyve Aar
                                                 havde levet midt inde paa Sletterne i La Plata og
                                                 ganske vist i alle de Aar været mer til Hest end
                                                 til Fods. </p>
            <p xml:id="idm139892126978592"> Og nu var han kommet her til Evropa! </p>
            <p xml:id="idm139892126978160"> Ja, nu havde han solgt sin Jord og sine Faar og var
                                                 kommen for at se sig om i denne gamle Verden, hvor
                                                 han hørte hjemme; men med Skam at tale om, maatte
                                                 han sige, at han tidt og ofte fandt det meget
                                                 kjedeligt, saadan at rejse for sin Fornøjelse. </p>
            <p xml:id="idm139892126976864"> Han havde maaske Hjemve efter Prairierne? </p>
            <p xml:id="idm139892126976416"> Nej, han havde aldrig havt nogen Længsel efter Steder
                                                 eller Lande, han troede det var blot det daglige
                                                 Arbejde han savnede. </p>
            <p xml:id="idm139892126975568"> Saadan taltes der nu en Stund. Endelig kom Kustoden,
                                                 ophedet og forpustet, med Salathoveder under Armen
                                                 og et Knippe brandrøde Tomater i Haanden, og de
                                                 blev lukket ind i den lille, beklumrede
                                                 Malerisamling, hvor de kun fik det allervageste
                                                 Indtryk af den gamle Vernets gullige Uvejrsskyer og
                                                 sortladne Vande, medens de derimod gjorde </p>
            <pb n="259" facs="adl/jacobsenjp/jacobjp3/jajp3259" xml:id="idm139892126974128"/>
            <p xml:id="idm139892126973312"> sig ganske vel bekjendt med hinandens Liv og Skjæbne i
                                                 de mange Aar, der var gaaet hen, siden de skiltes. </p>
            <p xml:id="idm139892126972592"> For det var jo ham, hun havde elsket, den Gang hun
                                                 bandtes til en Anden; og i de Dage, der nu kom,
                                                 hvor de var meget sammen, og hvor de Andre, i
                                                 Følelsen af, at saa gamle Venner maatte have meget
                                                 at sige hinanden, saa ofte lod dem ene, i de Dage
                                                 mærkede de snart begge To, at hvormeget de saa i
                                                 Aarenes Løb havde forandret sig, deres Hjærter
                                                 havde Intet glemt. </p>
            <p xml:id="idm139892126971008"> Maaske var det ham, der først blev det vaer, thi hele
                                                 Ungdommens Usikkerhed, dens Sentimentalitet og dens
                                                 elegiske Længsler kom over ham med det Samme, og
                                                 han led derved, det var den modne Mand imod, saadan
                                                 med Et at være berøvet den Livsro, den
                                                 Selvsikkerhed, som han i Tiden havde erhværvet, og
                                                 han ønskede sig sin Kjærlighed anderledes præget,
                                                 vilde, den skulde været mere værdig, mere fattet. </p>
            <p xml:id="idm139892126969056"> Hun følte sig ikke yngre, syntes hun, men det var
                                                 hende, som i hendes Sjæl et standset, opstæmmet
                                                 Taarevæld var bristet aabent igjen og atter var
                                                 begyndt at rinde; og det var saa lykkeligt og
                                                 lettende at græde, og hun havde en Rigdomsfølelse
                                                 over for disse Taarer, som var hun mere værd og
                                                 Alting hende mere værd igjen; en Ungdomsfølelse
                                                 tilsidst. </p>
            <p xml:id="idm139892126967232"> En Aften en af disse Dage sad Fru Fønss ene hjemme,
                                                 Ellinor havde lagt sig tidligt, </p>
            <pb n="260" facs="adl/jacobsenjp/jacobjp3/jajp3260" xml:id="idm139892126966560"/>
            <p xml:id="idm139892126965792"> og Tage var gaaet med Kastagers i Theatret Hun havde
                                                 siddet der i det kjedelige Hotelværelse og drømt i
                                                 det Halvmørke, et Par Lys kunde fremkalde, til
                                                 Drømmene var gaaet istaa af den evindelige Kommen
                                                 og Kommen igjen, og hun var ble ven træt, men af
                                                 den blide, smilende Træthed, der breder sig over
                                                 En, naar lykkelige Tanker er ved at slumre hen i
                                                 Ens Sind. </p>
            <p xml:id="idm139892126964512"> Hun kunde ikke blive siddende her og se hen for sig
                                                 hele Aftenen uden saa meget som en Bog, og det
                                                 vilde vare mer end en Time endnu, inden Theatret
                                                 var forbi; saa gav hun sig til at gaa op og ned ad
                                                 Gulvet, standsede foran Spejlet og rettede paa sit
                                                 Haar. </p>
            <p xml:id="idm139892126963104"> Hun kunde jo gaa ned i Læsekabinettet og se paa de
                                                 illustrerede Blade. Der var altid tomt der paa
                                                 denne Tid af Aftenen. </p>
            <p xml:id="idm139892126962256"> Hun kastede et stort, sort Kniplingsslør over Hovedet
                                                 og gik ned. </p>
            <p xml:id="idm139892126961616"> Jo, der var tomt. </p>
            <p xml:id="idm139892126961200"> Det lille, tætmeublerede Værelse var blændende oplyst
                                                 af et halvt Dousin brede Gasblus; der var hedt
                                                 derinde og Luften næsten svidende tør. </p>
            <p xml:id="idm139892126960304"> Hun trak Sløret ned om Skuldrene. </p>
            <p xml:id="idm139892126959824"> De hvide Blade der paa Bordet, Mapperne med deres
                                                 store Guldbogstaver, de tomme Fløj eisstole,
                                                 Gulvtæppets regelmæssige Kvadrater og
                                                 Reppsgardinernes ligestøbte Folder, det saae
                                                 Altsammen saa stumt ud i dette stærke Lys. </p>
            <pb n="261" facs="adl/jacobsenjp/jacobjp3/jajp3261" xml:id="idm139892126958576"/>
            <p xml:id="idm139892126957808"> Hun drømte endnu, og drømmende stod hun og lytted til
                                                 Gasblussenes langtonede Syngen. </p>
            <p xml:id="idm139892126957136"> Man kunde næsten blive svimmel af den Varme. </p>
            <p xml:id="idm139892126956640"> Langsomt rakte hun, for at støtte sig, op efter en
                                                 stor, tung Bronzevase, der var anbragt paa en
                                                 Konsol paa Væggen, og greb i dens blomsterknudrede
                                                 Kant. </p>
            <p xml:id="idm139892126955632"> Det var bekvemt at staa saadan, og Bronzen var saa
                                                 dejlig kølig imod hendes Haand. Men som hun stod
                                                 der, kom noget Andet til. Hun begyndte at føle det
                                                 som en Tilfredsstillelse for sine Lemmer, for sit
                                                 Legeme, den plastisk skjønne Stilling, hvori hun
                                                 var sunken hen, og Bevidstheden om, hvor godt det
                                                 klædte hende, om den Skjønhed, der var over hende i
                                                 dette Øjeblik, og selve den legemlige Fornemmelse
                                                 af Harmoni, det samlede sig til en Følelse af
                                                 Triumf, strømmede som en underlig festlig Jubel
                                                 igjennem hende. </p>
            <p xml:id="idm139892126952992"> Hun syntes sig saa stærk i denne Stund, Livet laa for
                                                 hende som en stor og straalende Dag, og ikke mere
                                                 som en Dag, der helder imod Tusmørkets stille,
                                                 vemodsfulde Timer, inen som et stort og vaagent
                                                 Spand af Tid, med hede Pulse bankende i hvert
                                                 Sekund, med Lysets Lyst, med Handling og med Fart,
                                                 og en Uendelighed udadtil og indad. Og hun
                                                 begejstredes ved Livets Fylde og længtes mod den
                                                 med en Rejsefebers Svimmelhed og Gløden. </p>
            <pb n="262" facs="adl/jacobsenjp/jacobjp3/jajp3262" xml:id="idm139892126950896"/>
            <p xml:id="idm139892126950128"> Længe stod hun saadan, betagen af sine Tanker,
                                                 glemmende Alt omkring sig. Saa, pludseligt, ligesom
                                                 hørte hun Tavsheden derinde, Gasflammernes
                                                 langtonede Syngen, og hun lod Haanden falde ned fra
                                                 Vasen, satte sig ved Bordet og begyndte at blade i
                                                 en Mappe. </p>
            <p xml:id="idm139892126949120"> Hun hørte Skridt, der gik Døren forbi, hørte dem vende
                                                 om, og saae saa Thorbrøgger træde ind. </p>
            <p xml:id="idm139892126948416"> Der veksledes et Par Ord, men da hun syntes optaget af
                                                 sine Billeder, gav ogsaa han sig til at se i de
                                                 Journaler der laa. Meget interesserede de ham
                                                 imidlertid næppe, for da hun noget efter saae op,
                                                 mødte hun hans Blik, der stirrede forskende over
                                                 paa hende. </p>
            <p xml:id="idm139892126947008"> Han saae ud, som om han var lige ved at ville tale, og
                                                 der var et nervøst, besluttet Udtryk om hans Mund,
                                                 som sagde hende saa bestemt hvad de Ord vilde
                                                 blive, at hun rødmede, og instinktmæssig, ligesom
                                                 for at holde Ordene tilbage, rakte sit Billedblad
                                                 over Bordet til ham og pegede paa en Tegning deri
                                                 af nogle Pampasryttere, der slynged Lassoer efter
                                                 vilde Tyre. </p>
            <p xml:id="idm139892126945760"> Han var ogsaa lige ved at lade sig lokke til en Spøg
                                                 om Tegnerens naive Forestillinger om den Kunst, at
                                                 kaste med Lasso; det var det jo saa fristende let
                                                 at tale om, i Modsætning til det, han havde i
                                                 Tanker, men saa tog han resolut og skjød Bladet til
                                                 Side, bøjede sig lidt frem imod Bor </p>
            <pb n="263" facs="adl/jacobsenjp/jacobjp3/jajp3263" xml:id="idm139892126944656"/>
            <p xml:id="idm139892126943840"> det og sagde: "jeg har tænkt saa meget paa
                                                 Dem siden vi mødtes, jeg har altid tænkt saa meget
                                                 paa Dem, baade den Gang i Danmark og derovre hvor
                                                 jeg har været. Og jeg har altid elsket Dem, og naar
                                                 jeg nu sommetider synes jeg aldrig har elsket Dem
                                                 før nu, vi igjen har truffet hinanden, saa er det
                                                 ikke sandt, saa stor min Kjærlighed ogsaa er, for
                                                 jeg har altid elsket Dem, jeg har elsket Dem altid.
                                                 Og dersom jeg 'nu maatte' faa Lov til, at De skulde
                                                 være min, De kan ikke forstaa, hvad det vilde være
                                                 for mig, om De, der har været taget fra mig i saa
                                                 mange Aar, om De vilde komme tilbage." </p>
            <p xml:id="idm139892126941536"> Han tav et Øjeblik, saa rejste han sig og kom nærmere
                                                 hen til hende. </p>
            <p xml:id="idm139892126940896"> "Aa, men saa sig dog et Ord, jeg staar her
                                                 og taler som iblinde, jeg maa jo tale til Dem som
                                                 til en Tolk, en Fremmed, der skal sige det igjen
                                                 til det Hjærte, jeg taler til, jeg veed jo ikke ...
                                                 staa og veje mine Ord ... jeg veed jo ikke hvor
                                                 fjærn eller hvor nær, jeg tør jo ikke give den Lyd,
                                                 den Tilbedelse, der opfylder mig - eller
                                                 tør jeg?" </p>
            <p xml:id="idm139892126939296"> Han lod sig synke ned paa en Stol ved hendes Side. </p>
            <p xml:id="idm139892126938848"> "Turde jeg, behøvede jeg ikke at frygte,
                                                 - er det sandt! aa Gud velsigne Dig,
                                                 Paula!" </p>
            <p xml:id="idm139892126938080"> "Der er ingen Ting, der skal holde os
                                                 adskilt længer," sagde hun, med sin Haand
                                                 i hans, "hvad der saa kommer, jeg har Ret
                                                 til at være lykkelig en Gang, til at leve fuldt </p>
            <pb n="264" facs="adl/jacobsenjp/jacobjp3/jajp3264" xml:id="idm139892126937040"/>
            <p xml:id="idm139892126936272"> ud en Gang paa min Natur, leve mine Længsler og mine
                                                 Drømme. Jeg har aldrig resigneret; fordi Lykken
                                                 ikke kom til mig, troede jeg dog aldrig, at Livet
                                                 var lutter Tarvelighed og Pligt, jeg vidste, der
                                                 var Lykkelige til." </p>
            <p xml:id="idm139892126935200"> Tavs kyssede han hendes Haand. </p>
            <p xml:id="idm139892126934768"> "Jeg veed," sagde hun sørgmodigt,
                                                 "de, der vil dømme mig mildest, de vil
                                                 unde mig den Lykke det er mig, at vide mig elsket
                                                 af Dig, men de vil ogsaa sige, at det skulde være
                                                 mig nok." </p>
            <p xml:id="idm139892126933712"> "Men det vilde aldrig være mig nok, og Du
                                                 kunde aldrig have Ret til at slippe mig
                                                 saadan." </p>
            <p xml:id="idm139892126932928"> "Nej," sagde hun,
                                                 "nej." </p>
            <p xml:id="idm139892126932448"> Lidt efter gik hun saa op til Ellinor. </p>
            <p xml:id="idm139892126932000"> Ellinor sov. </p>
            <p xml:id="idm139892126931584"> Fru Fønss satte sig ved hendes Seng og saae paa det
                                                 blege Barn, hvis Træk kun utydeligt kunde skimtes i
                                                 Natlampens gule, fattige Skjær. </p>
            <p xml:id="idm139892126930704"> For Ellinors Skyld maatte de vente. Om et Par Dage
                                                 vilde de skilles fra Thorbrøgger og tage til Nizza
                                                 og blive der alene; hele den Vinter vilde hun leve
                                                 for at faa Ellinor rask. Men imorgen vilde hun
                                                 fortælle Børnene hvad der var sket, og hvad der var
                                                 i Vente. Hvordan de saa vilde tage det, det var
                                                 hende umuligt at leve sammen med dem Dag ud og Dag
                                                 ind, næsten lukket ude fra dem ved en saadan
                                                 Hemmelighed. Og de maatte jo ogsaa have Tid til at
                                                 vænne sig </p>
            <pb n="265" facs="adl/jacobsenjp/jacobjp3/jajp3265" xml:id="idm139892126928240"/>
            <p xml:id="idm139892126927424"> til Tanken; for til en Skilsmisse imellem dem vilde
                                                 det jo blive, større eller mindre, det kom an paa
                                                 Børnene selv. Hvad Ordningen af deres Liv, i
                                                 Forhold til hende og til ham, angik, der skulde de
                                                 raade helt. Hun vilde Ingenting fordre. Her var det
                                                 til dem at give. </p>
            <p xml:id="idm139892126926192"> Hun hørte Tages Skridt inde i Salonen og gik ind til
                                                 ham. </p>
            <p xml:id="idm139892126925568"> Han var paa een Gang saa straalende og saa nervøs, at
                                                 Fruen straks tænkte, at der var sket noget, og hun
                                                 anede ogsaa hvad. </p>
            <p xml:id="idm139892126924720"> Men han, der vilde finde et Slags Indledning til det,
                                                 han havde paa Hjærte, sad og talte sig distrait om
                                                 Theateret, og først da hans Moder gik hen til ham
                                                 og lagde sin Haand paa hans Pande, og tvang ham til
                                                 at se op paa sig, fik han fortalt, at han havde
                                                 friet til Ida Kastager og faaet: Ja. </p>
            <p xml:id="idm139892126923472"> Længe talte de saa om det, men Fru Fønss følte hele
                                                 Tiden, at der over det hun sagde var en Kølighed,
                                                 som hun ikke kunde overvinde, fordi hun frygtede
                                                 for at stemme altfor meget i med Tage, paa Grund af
                                                 den Bevægelse, hvori hun selv var, og saa ogsaa
                                                 det, at hun ikke kunde taale, at hendes mistroiske
                                                 Tanker tænkte sig paa Spor efter selv den svageste
                                                 Skygge af Forbindelse mellem det, at hun var venlig
                                                 iaften, og det, hun vilde fortælle imorgen. </p>
            <p xml:id="idm139892126921360"> Tage mærkede imidlertid ingen Kølighed til. </p>
            <p xml:id="idm139892126920864"> Det var ikke meget, Fru Fønss fik sovet </p>
            <pb n="266" facs="adl/jacobsenjp/jacobjp3/jajp3266" xml:id="idm139892126920384"/>
            <p xml:id="idm139892126919568"> den Nat, hun havde altfor mange Tanker til at holde
                                                 sig vaagen med. Hun tænkte paa, hvor underligt det
                                                 var, at han og hun skulde mødes, og at de, da de
                                                 mødtes, skulde holde af hinanden som i gamle Dage. </p>
            <p xml:id="idm139892126918464"> Men det var gamle Dage, især for hende, hun var jo
                                                 ikke, hun kunde ialt Fald ikke være ung længer. Og
                                                 det vilde vise sig, han vilde komme til at maafte
                                                 bære over med hende, vænne sig til, at det var
                                                 længe siden hun var atten Aar ung. Men hun følte
                                                 sig ung, hun var det i saa mange Henseender, og
                                                 alligevel var der det, at hun havde Bevidstheden om
                                                 sine Aar; hun saae det saa tydeligt: i tusinde
                                                 Bevægelser, i Miner og Gestus, i Maaden hun vilde
                                                 komme paa efter et Vink, Maaden, hvorpaa hun vilde
                                                 smile ved et Svar, ti Gange om Dagen vilde hun
                                                 gjøre sig gammel i det, fordi hun vilde mangle
                                                 Modet til i det Ydre at være saa ung som sit Sind. </p>
            <p xml:id="idm139892126916144"> Og Tanker kom og Tanker gik, men gjennem det Altsammen
                                                 brød idelig det samme Spørgsmaal frem, om hendes
                                                 Børn, hvad de vilde sige. </p>
            <p xml:id="idm139892126915280"> Det var op paa Formiddagen den næste Dag, at hun
                                                 æskede Svaret. </p>
            <p xml:id="idm139892126914640"> De sad i Salonen. </p>
            <p xml:id="idm139892126914224"> Hun sagde, at hun havde noget Vigtigt at lade dem
                                                 vide, Noget, som vilde gjøre en stor Forandring for
                                                 dem alle, Noget, som vilde komme dem meget uventet.
                                                 Hun bad </p>
            <pb n="267" facs="adl/jacobsenjp/jacobjp3/jajp3267" xml:id="idm139892126913200"/>
            <p xml:id="idm139892126912384"> dem om at høre det, saa roligt som de kunde, og ikke
                                                 lade sig rive hen til ubetænksomme Ting af det
                                                 første Indtryk; for de maatte vide, at det, hun
                                                 vilde fortælle dem, var fast afgjort, og at
                                                 Ingenting, de kunde sige, vilde faa hende til at
                                                 forandre det. </p>
            <p xml:id="idm139892126911360"> "Jeg vil gifte mig igjen," sagde
                                                 hun, og hun fortalte dem, hvordan hun havde elsket
                                                 Thorbrøgger, før hun kjendte deres Fader, hvordan
                                                 hun var ble ven skilt fra ham, og hvordan de nu
                                                 havde fundet hinanden. </p>
            <p xml:id="idm139892126910144"> Ellinor græd, men Tage havde rejst sig fra sin Plads,
                                                 helt forvildet, saa var han gaaet hen til hende,
                                                 havde lagt sig ned paa sine Knæ foran hende og
                                                 grebet hendes Haand, som han hulkende, halvt kvalt
                                                 af Bevægelse, trykkede imod sin Kind, med en
                                                 usigelig Ømhed, med et Udtryk af Raadvildhed i
                                                 hvert Træk i sit Ansigt. </p>
            <p xml:id="idm139892126909120"> "Aa, men Moder, kjæreste Moder! hvad har vi
                                                 dog gjort Dig, har vi ikke elsket Dig altid, har vi
                                                 ikke, baade naar vi var hos Dig og naar vi var
                                                 borte fra Dig, længtes ind imod Dig som mod det
                                                 Bedste vi ejede i Verden. Fader har vi jo ikke
                                                 kjendt uden gjennem Dig, det er Dig, der har lært
                                                 os at elske ham, og naar Ellinor og jeg holder saa
                                                 meget af hinanden, er det saa ikke, fordi Du Dag i
                                                 Dag, utrættelig har vist den Ene, hvad det var, der
                                                 var værd at elske hos den Anden, og har det ikke
                                                 været saadan med </p>
            <pb n="268" facs="adl/jacobsenjp/jacobjp3/jajp3268" xml:id="idm139892126906848"/>
            <p xml:id="idm139892126906032"> hvert Menneske vi har knyttet os til, har vi ikke
                                                 Alting fra Dig! Alting har vi fra Dig, og vi
                                                 tilbeder Dig Moder, dersom du vidste ... aa, Du
                                                 aner ikke, hvor tidt vor Kjærlighed til Dig higer
                                                 efter at gaa over alle Bredder og Grændser, op imod
                                                 Dig, men det er Dig igjen der har lært os at holde
                                                 den nede, og vi tør aldrig komme Dig saa inderlig
                                                 nær, som vi saa gjærne vilde. Og nu siger Du, Du
                                                 vil helt tage Dig bort fra os, ganske skubbe os til
                                                 Side! men det er jo umuligt, hvad kunde den, der
                                                 mente os det værst i Verden, gjøre mod os, der var
                                                 saa frygteligt som det, og Du mener os det jo ikke
                                                 værst i Verden, Du mener os det jo godt, hvor kan
                                                 det saa være muligt. Skynd Dig at sige, det var
                                                 ikke sandt, sig det var ikke sandt Tage, det var
                                                 ikke sandt Ellinor." </p>
            <p xml:id="idm139892126902576"> "Tage, Tage, kom dog til Dig selv og gjør
                                                 det ikke saa tungt, baade for Dig selv og for os
                                                 Andre." </p>
            <p xml:id="idm139892126901776"> Tage rejste sig. </p>
            <p xml:id="idm139892126901360"> "Tungt!" sagde han,
                                                 "tungt, tungt, aa gid det ikke var Andet
                                                 end tungt, men det er jo frygteligt, -
                                                 unaturligt; det er til at blive vanvittig over at
                                                 tænke paa. Aner Du ogsaa virkelig, hvad det er, Du
                                                 har givet mig at tænke paa? Min Moder givet ind
                                                 under en fremmed Mands Kjærtegn, min Moder
                                                 attraaet, favnet og favnende igjen, aa, det er
                                                 Tanker for en Søn, Tanker værre end den værste
                                                 Forhaanelse, - men det er umuligt, </p>
            <pb n="269" facs="adl/jacobsenjp/jacobjp3/jajp3269" xml:id="idm139892126899664"/>
            <p xml:id="idm139892126898896"> det s k a l være umuligt, det s k a l, for skulde der
                                                 ikke være saamegen Magt i en Søns Bønner! Ellinor,
                                                 sid ikke der og græd, kom og hjælp mig med at bede
                                                 Moder om at have Medlidenhed med os." </p>
            <p xml:id="idm139892126897872"> Fru Fønss gjorde en afværgende Bevægelse med Haanden
                                                 og sagde: "lad Ellinor være, hun kan være
                                                 træt nok endda, og jeg har jo desuden sagt Jer, at
                                                 der kan Ingenting forandres." </p>
            <p xml:id="idm139892126896864"> "Jeg vilde ønske jeg var død,"
                                                 sagde Ellinor, "men det er sandt alt hvad
                                                 Tage siger, Moder, og det kan aldrig være Ret af
                                                 Dig, nu i den Alder vi er, at give os en
                                                 Stedfader." </p>
            <p xml:id="idm139892126895840"> "Stedfader," raabte Tage,
                                                 "jeg vil ikke haabe han vover blot et
                                                 Øjeblik ... Du er gal, hvor han gaar ind, der gaar
                                                 vi ud, der er ikke den Magt paa Jorden, der skal
                                                 faa mig til at taale det mindste Fællesskab med det
                                                 Menneske. Det er til Moder at vælge; -
                                                 men h a m eller o s! Gaar de Nygifte til Danmark er
                                                 v i landsforviste, bliver de her, bliver vi
                                                 ikke." </p>
            <p xml:id="idm139892126894512"> "Er det din Mening, Tage?" spurgte
                                                 Fru Fønss. </p>
            <p xml:id="idm139892126893920"> "Jeg troer ikke Du tvivler; tænk blot det
                                                 Familjeliv: Ida og jeg siddende derude paa
                                                 Terrassen en Maaneskinsaften, og der er Nogen der
                                                 hvisker bagved Laurbærbuskettet, og Ida spørge hvem
                                                 det er der hvisker, og mig svare: det er min Moder
                                                 og hendes nye Mand. - Nej, nej, jeg burde
                                                 ikke have </p>
            <pb n="270" facs="adl/jacobsenjp/jacobjp3/jajp3270" xml:id="idm139892126892864"/>
            <p xml:id="idm139892126892048"> sagt det; men Du ser allerede, hvorledes det virker,
                                                 hvad Fortræd det har gjort mig, og det vil heller
                                                 ikke gjøre Ellinor bedre, kan Du tro." </p>
            <p xml:id="idm139892126891168"> Fru Fønss lod Børnene gaa, og blev siddende ene
                                                 tilbage. </p>
            <p xml:id="idm139892126890544"> Nej, Tage havde Ret, det havde ikke gjort dem godt;
                                                 hvor de allerede var kommen langt fra hende i denne
                                                 korte Time; hvor de saae paa hende, ikke som
                                                 hendes, men som deres Faders Børn, og hvor de var
                                                 rede til at slippe hende, blot de havde mærket, at
                                                 ikke hver eneste Følelse i hendes Hjærte var deres;
                                                 men hun var jo dog ikke ene og alene Tages og
                                                 Ellinors Moder, hun var jo dog et Menneske for sig
                                                 selv, med Liv for sig og Haab for sig, ogsaa uden i
                                                 Sammenhæng med dem. Men saa ung som hun havde
                                                 troet, var hun dog maaske ikke. Hun havde mærket
                                                 det i denne Samtale med sine Børn. Havde hun ikke
                                                 siddet der, frygtsom, trods sine Ord, og næsten
                                                 følt sig som den, der havde gjort Indgreb i
                                                 Ungdommens Ret, og var ikke hele Ungdommens sikre
                                                 Fordringsfuldhed og dens naive Tyranniskhed gaaet
                                                 igjennem alt hvad d e havde sagt, - det
                                                 er os det tilkommer at elske, det er vort at Livet
                                                 det er, og Eders Liv det er at være til for os. </p>
            <p xml:id="idm139892126887040"> Hun begyndte at forstaa, at det kunde være en
                                                 Tilfredsstillelse at være helt gammel, ikke at hun
                                                 ønskede det, men det smilede dog svagt til hende
                                                 som en fjærn Fred, </p>
            <pb n="271" facs="adl/jacobsenjp/jacobjp3/jajp3271" xml:id="idm139892126886000"/>
            <p xml:id="idm139892126885184"> nu, efter al den Bevægelse hvori hun den sidste Tid
                                                 havde været, nu, da Udsigten til saa megen Uenighed
                                                 var saa nær. For hun troede ikke, at hendes Børn
                                                 vilde komme paa andre Tanker end dem, de havde, og
                                                 hun maatte jo dog tale med dem derom igjen og
                                                 igjen, inden hun opgav Haabet. Det bedste var, at
                                                 Thorbrøgger rejste straks; naar han ikke var
                                                 tilstede, vilde Børnene maaske være mindre
                                                 irritable, og hun kunde komme til at vise dem, hvor
                                                 ivrig hun var efter at tage alle mulige Hensyn til
                                                 dem; den første Bitterhed vilde saa faa Tid til at
                                                 forsvinde og Alting ... nej, hun troede ikke paa,
                                                 at Alting vilde blive godt. </p>
            <p xml:id="idm139892126882896"> Det blev da saadan, at Thorbrøgger indvilligede i at
                                                 rejse til Danmark for at faa deres Papirer i Orden.
                                                 Foreløbig skulde han saa blive der. Der syntes
                                                 imidlertid ikke at være vundet Noget ved det.
                                                 Børnene skyede hende, Tage var altid sammen med Ida
                                                 eller hendes Fader, og Ellinor skulde altid holde
                                                 den syge Fru Kastager med Selskab. Og var de saa
                                                 endelig sammen, hvor var da ikke blot den gamle
                                                 Fortrolighed, den gamle Hygge, men hvor var de
                                                 tusinde Samtaleemner, og fandt de endelig et, hvor
                                                 var saa dets Interesse bleven af? De sad der og
                                                 holdt en Konversation i Gang som mellem Mennesker,
                                                 der en Tidlang har nydt Godt af hinandens Selskab
                                                 og nu skal skilles, og de, der skal rejse, har alle
                                                 deres Tanker samlede <pb n="272" facs="adl/jacobsenjp/jacobjp3/jajp3272" xml:id="idm139892126880704"/> om Rejsens Maal, og de, der skal blive, tænker
                                                 kun paa, hvordan de skal falde tilbage til et
                                                 hjemligt Liv og til hjemlige Vaner, naar de
                                                 Fremmede er rejst. </p>
            <p xml:id="idm139892126879184"> Der var intet Fælleskab mer i deres Liv, hele Følelsen
                                                 af at høre sammen, var forsvunden. De kunde tale
                                                 om, hvordan de skulde indrette sig i næste Uge,
                                                 næste Maaned, om en Maaned til ogsaa, men det
                                                 interesserede dem ikke som det var Dage af deres
                                                 Liv, det drejede sig om, kun som en Ventetid, der
                                                 skulde overstaas paa den Maade eller paa en anden,
                                                 for alle tre spurgte de i deres Tanker: og hvad
                                                 saa? fordi de ingen Tryghed kunde føle til deres
                                                 Liv, fordi de ingen Grund havde til at bygge det op
                                                 paa, før det var ordnet, det som havde skilt dem. </p>
            <p xml:id="idm139892126876912"> Og for hver Dag der gik, glemte Børnene mer og mer
                                                 hvad deres Moder havde været for dem, saadan som
                                                 Børn vil glemme, naar de tror, der er blevet gjort
                                                 dem Uret, tusinde Velgjerninger for en eneste Uret. </p>
            <p xml:id="idm139892126875840"> Tage var den Blødeste af dem, men ogsaa den, der var
                                                 dybest saaret, fordi han var den, der havde elsket
                                                 mest. Han havde grædt i lange Nætter over den
                                                 Moder, han ikke kunde beholde, just saadan som han
                                                 vilde, og der var Tider, hvor Erindringen om hendes
                                                 Kjærlighed til ham var ved at døve hver anden
                                                 Følelse i hans Bryst. En Dag var han ogsaa gaaet
                                                 ind til hende og havde bedet og tigget hende om at
                                                 være deres, deres </p>
            <pb n="273" facs="adl/jacobsenjp/jacobjp3/jajp3273" xml:id="idm139892126873776"/>
            <p xml:id="idm139892126873008"> alene og slet ingen Andens, og han havde jo faaet:
                                                 Nej. Og dette Nej havde gjort ham haard, og kold
                                                 ogsaa, en Kulde, som han i Begyndelsen var bleven
                                                 ængstelig for, fordi der kom saadan en frygtelig
                                                 Tomhed med det Samme. </p>
            <p xml:id="idm139892126871776"> Ellinor var det anderledes med, hun havde paa en
                                                 underlig Maade mest følt det som en Uret mod hendes
                                                 afdøde Fader, og hun begyndte en Fetishdyrkelse af
                                                 denne Fader, hun kun ganske dunkelt kunde huske, og
                                                 gjorde ham saa levende for sig, ved at fordybe sig
                                                 i Alt, hvad hun havde hørt om ham, spurgte Kastager
                                                 om ham, og Tage, kyssede hver Morgen og Aften en
                                                 Portraitmedaillon hun havde af ham, og længtes med
                                                 en noget hysterisk Længsel efter Breve fra ham, der
                                                 var der hjemme, og Ting, der havde tilhørt ham. </p>
            <p xml:id="idm139892126869216"> Samtidig med at Faderen saaledes steg, sank Moderen.
                                                 Det, at hun havde forelsket sig i en Mand, gjorde
                                                 hende mindre i Datterens Øjne; hun var ikke Moderen
                                                 mere, den Ufejlbarlige, den Klogeste, Ypperste,
                                                 Skjønneste, hun var et Fruentimmer som andre
                                                 Mennesker, ikke ganske, men fordi hun ikke var det
                                                 ganske, En, som man netop kunde kritisere og
                                                 bedømme og finde Svagheder hos og Fejl. Ellinor var
                                                 glad ved, at hun ikke havde betroet Moderen sin
                                                 ulykkelige Kjærlighed; hun vidste jo ikke,
                                                 hvormeget det skyldtes Moderen selv, at hun ikke
                                                 havde gjort det. </p>
            <pb n="274" facs="adl/jacobsenjp/jacobjp3/jajp3274" xml:id="idm139892126866160"/>
            <p xml:id="idm139892126865392"> Den ene Dag gik og den anden Dag gik, og dette Liv
                                                 blev mer og mer utaaleligt, og de følte alle tre,
                                                 at det var unyttigt, og at det i Stedet for at føre
                                                 dem sammen, drog dem fra hinanden. </p>
            <p xml:id="idm139892126864320"> Fru Kastager, der nu var bleven rask, og som slet ikke
                                                 havde været med til Noget af det, der var
                                                 foregaaet, men dog var den, der var bedst inde i
                                                 det af dem Alle, fordi Alting var bleven hende
                                                 fortalt, hun havde en Dag en lang Samtale med Fru
                                                 Fønss, der var glad ved at have En, der roligt
                                                 kunde høre paa, hvordan hun tænkte sig Fremtiden
                                                 ordnet; og i den Samtale foreslog Fru Kastager, at
                                                 Børnene tog med hende til Nizza, at Thorbrøgger
                                                 blev kaldt til Avignon og at de saa lod sig vie.
                                                 Kastager kunde godt blive og være Vidne. </p>
            <p xml:id="idm139892126861664"> Fru Fønss vaklede nogen Tid, for det var hende ikke
                                                 muligt at faa Børnenes Mening at vide, de havde, da
                                                 det blev dem fortalt, modtaget det med en fornem
                                                 Tavshed, og da de blev pressede for Svar, havde de
                                                 blot sagt, at de i dette selvfølgelig maatte rette
                                                 sig efter hvad hun vilde bestemme. </p>
            <p xml:id="idm139892126860656"> Saa blev det da som Fru Kastager havde foreslaaet; hun
                                                 sagde Farvel til Børnene og de rejste, Thorbrøgger
                                                 kom og de blev viede. </p>
            <p xml:id="idm139892126859792"> Spanien blev deres Hjem, Thorbrøgger valgte det for
                                                 Faareavlens Skyld. </p>
            <p xml:id="idm139892126859152"> Til Danmark var der ingen af dem, der vilde. </p>
            <p xml:id="idm139892126858704"> Og saa levede de da lykkeligt i Spanien. </p>
            <pb n="275" facs="adl/jacobsenjp/jacobjp3/jajp3275" xml:id="idm139892126858256"/>
            <p xml:id="idm139892126857488"> Et Par Gange skrev hun til sine Børn, men i den første
                                                 heftige Vrede over at hun havde forladt dem, sendte
                                                 de Brevene tilbage. Senere angrede de det jo nok,
                                                 men de kunde alligevel ikke faa sig til at erkjende
                                                 det overfor hende og at skrive hende til, og
                                                 saaledes standsede al Forbindelse imellem dem. Men
                                                 de hørte jo nu og da, ad andre Veje, om hinandens
                                                 Liv. </p>
            <p xml:id="idm139892126855600"> I fem Aar levede Thorbrøgger og hans Kone lykkeligt,
                                                 men saa blev hun pludselig syg. Det var en hurtigt
                                                 tærende Sygdom, der nødvendigvis maatte ende med
                                                 Døden. Kræfterne svandt i Timetal, og en Dag, da
                                                 Graven allerede ikke mere var langt borte, skrev
                                                 hun til sine Børn. </p>
            <p xml:id="idm139892126854544"> "Kjære Børn!" skrev hun,
                                                 "at I vil læse dette Brev, det veed jeg,
                                                 thi det vil ikke naa Eder før jeg er død. Vær ikke
                                                 bange, der er ingen Bebrejdelser gjemt i disse
                                                 Linjer, kunde jeg kun faa dem til at rumme
                                                 Kjærlighed nok! </p>
            <p xml:id="idm139892126853536"> Hvor Mennesker elske, Tage og Ellinor, lille Ellinor,
                                                 der maa den altid ydmyge sig, som elsker mest, og
                                                 derfor kommer jeg til Jer endnu en Gang, som jeg i
                                                 Tankerne vil komme til Jer hver Time paa Dagen
                                                 saalænge jeg kan det. Den, der skal dø, kjære Børn,
                                                 er saa fattig; jeg er saa fattig, for hele denne
                                                 dejlige Verden, som nu i saa mange Aar har været
                                                 mit rige, velsignede Hjem, den skal tages fra mig,
                                                 min Stol skal staa tom, </p>
            <pb n="276" facs="adl/jacobsenjp/jacobjp3/jajp3276" xml:id="idm139892126851728"/>
            <p xml:id="idm139892126850912"> Døren skal lukkes paa mig og jeg skal aldrig sætte min
                                                 Fod der mere. Derfor ser jeg paa Alt med den Bøn i
                                                 mit Øje, at det skal holde af mig, derfor kommer
                                                 jeg og beder Jer elske mig med hele den Kjærlighed,
                                                 I en Gang gav mig, for husk paa, det at mindes, det
                                                 er al den Del i Menneskenes Verden, der fra nu af
                                                 vil være min. Blot at mindes, slet ikke mer. </p>
            <p xml:id="idm139892126849200"> Jeg har aldrig tvivlet om Eders Kjærlighed, jeg vidste
                                                 jo saa godt, at det var Eders store Kjærlighed, der
                                                 voldte Eders store Vrede; havde I elsket mig
                                                 mindre, havde I ogsaa roligere ladet mig gaa. Og
                                                 derfor vil jeg sige til Jer, at om det en Dag
                                                 skulde hænde, at en sorgnedbøjet Mand kom til Eders
                                                 Dør for at tale med Jer om mig, tale om mig for sin
                                                 Trøsts Skyld, saa skal I huske, at som han er der
                                                 Ingen, der har elsket mig, og at al den Lykke, der
                                                 kan straale fra et Menneskes Hjærte, er gaaet fra
                                                 ham til mig. Og snart i den sidste store Time vil
                                                 han holde mig i Haanden naar Mørket kommer, og hans
                                                 Ord vil være de sidste jeg hører ... </p>
            <p xml:id="idm139892126846864"> Farvel, jeg siger det her, men det er ikke det Farvel
                                                 som er det sidste til Jer, det vil jeg sige saa
                                                 sent, jeg tør, og der skal være al min Kjærlighed
                                                 deri, og Længsler fra saa mange, mange Aar, og
                                                 Minder fra den Gang at I var smaa, og tusind Ønsker
                                                 og tusinde Tak. Farvel Tage, Farvel Ellinor, Farvel
                                                 saa længe til det sidste Farvel. </p>
            <p xml:id="idm139892126845440"> Eders Moder. </p>
         </div>
      </body>
   </text>
</TEI>