<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Pesten  i  bergamo</title>
            <author>Jacobsen, J. P.</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm139892129106640">
                     <name xml:id="idm139892129106384">
                        <surname xml:id="idm139892129106256">Jacobsen</surname>,
      <forename xml:id="idm139892129105808">J. P.</forename>
                     </name>
                  </author>
                  <title xml:id="idm139892129105520">Samlede Værker
      III</title>
                  <title xml:id="idm139892129105072">Udg. paa Grundlag af Digterens efterladte Papirer af Morten Borup</title>
                  <pubPlace xml:id="idm139892129104640">København</pubPlace>
                  <date xml:id="idm139892129104160">1924-29</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid70068" decls="#biblid70068">
            <head xml:id="idm139892127141520">PESTEN I BERGAMO</head>
            <pb n="232" facs="adl/jacobsenjp/jacobjp3/jajp3232" xml:id="idm139892127141104"/>
            <pb n="233" facs="adl/jacobsenjp/jacobjp3/jajp3233" xml:id="idm139892127140288"/>
            <p xml:id="idm139892127139520"> Der var Gammel-Bergamo oppe paa Toppen af et lavt
                                                 Bjærg, i Hegn bag Mure og Porte, og der var det nye
                                                 Bergamo nede ved Bjærgets Fod, aabent for alle
                                                 Vinde. </p>
            <p xml:id="idm139892127138512"> En Dag brød Pesten ud dernede i den nye By og greb
                                                 frygteligt om sig; der døde en Mængde Mennesker og
                                                 de andre flygtede bort udover Sletten, ad alle
                                                 Verdens fire Hjørner til. Og Borgerne i
                                                 Gammel-Bergamo stak Ild paa den forladte By for at
                                                 rense Luften, men det hjalp ikke, de begyndte ogsaa
                                                 at dø oppe hos dem, først en om Dagen, saa fem, saa
                                                 ti og saa en Snes, og da det var paa sit Højeste
                                                 mange fler endnu. </p>
            <p xml:id="idm139892127136464"> Og d e kunde ikke flygte saadan som de i den nye By
                                                 havde gjort. </p>
            <p xml:id="idm139892127135952"> Der var jo de, der forsøgte det, men de kom til at
                                                 leve et Liv som det jagede Dyrs, med Skjul i
                                                 Grøfter og Stenkister, under Hegn og inde i de
                                                 grønne Marker; for Bønderne, der baade det ene Sted
                                                 og det andet havde faaet Pesten bragt i Gaarde af
                                                 de første Flygtninge, de stenede hver fremmed Sjæl,
                                                 de traf, bort fra deres Enemærker, eller slog dem
                                                 ned som gale Hunde uden </p>
            <pb n="234" facs="adl/jacobsenjp/jacobjp3/jajp3234" xml:id="idm139892127134064"/>
            <p xml:id="idm139892127133296"> Naade eller Barmhjærtighed, i retfærdigt Nødværge som
                                                 de mente. </p>
            <p xml:id="idm139892127132656"> De maatte blive hvor de var de Folk fra
                                                 Gammel-Bergamo, og Dag for Dag blev det varmere i
                                                 Vejret og Dag for Dag blev den gruelige Smitte
                                                 gridskere og gridskere i sit Tag. Forfærdelsen steg
                                                 op som til Galenskab, og hvad der havde været af
                                                 Orden og ret Regimente, det var som om Jorden havde
                                                 slugt det og sendt det Værste istedet. </p>
            <p xml:id="idm139892127131008"> Lige i Begyndelsen, da Pesten kom paa, havde Folk
                                                 sluttet sig sammen i Enighed og Samdrægtighed,
                                                 havde været paa Vagt efter at Ligene blev ordenlig
                                                 og godt begravede, og havde hver Dag sørget for, at
                                                 der blev tændt store Baal af Ild paa Torve og
                                                 Pladser, at den sunde Røg kunde drive gjennem
                                                 Gaderne. Enebær og Eddike var der bleven delt ud
                                                 til de Fattige, og fremfor Alting havde Folk søgt
                                                 til Kirkerne aarle og silde, enkeltvis og i Optog,
                                                 hver Dag havde de været inde for Gud med deres
                                                 Bønner, og hver Aften, naar Solen gik i Bjærge,
                                                 havde alle Kirkernes Klokker raabt klagende imod
                                                 Himlen fra deres hundrede svingende Svælg. Og
                                                 Faster var der bleven paabudt og Relikvierne havde
                                                 hver Dag staaet stillet frem paa Altrene. </p>
            <p xml:id="idm139892127128256"> Endelig en Dag, de ikke vidste mere at gjøre, havde de
                                                 fra Raadhusets Altan, under Basuners og Tubers
                                                 Klang, udraabt den hellige Jomfru til Podesta eller
                                                 Borgmester over Byen, nu og evindelig. </p>
            <pb n="235" facs="adl/jacobsenjp/jacobjp3/jajp3235" xml:id="idm139892127127168"/>
            <p xml:id="idm139892127126400"> Men det hjalp Altsammen ikke; der var Ingenting der
                                                 hjalp. </p>
            <p xml:id="idm139892127125888"> Og da Folk fornam det og efterhaanden blev faste i den
                                                 Tro, at Himlen enten ikke vilde hjælpe eller ikke
                                                 kunde, da ikke blot lagde de Hænderne i Skjødet,
                                                 sigende, at Alting maatte komme som det komme
                                                 skulde, nej, men det var som om Synden fra en dulgt
                                                 og snigende Sot var bleven en ond og aabenbar,
                                                 rasende Pest, der Haand i Haand med den legemlige
                                                 Farsot higed efter at slaa Sjælen ihjel, ligesom
                                                 denne efter at lægge deres Kroppe øde. Saa utrolige
                                                 vare deres Gjerninger, saa uhyre deres Forhærdelse.
                                                 Luften var fuld af Bespottelse og Ugudelighed, af
                                                 Fraadseres Stønnen og Drankeres Hyl, og den
                                                 vildeste Nat var ikke sortere af Uteerlighed end
                                                 deres Dage var det. </p>
            <p xml:id="idm139892127123136"> "Idag ville vi æde, thi imorgen skulle vi
                                                 dø!" - Det var som havde de sat
                                                 det ud efter Noder, at spille paa mangfoldige
                                                 Instrumenter i een uendelig Helvedeskoncert. Ja,
                                                 havde ikke alle Synder forud været opfundne, saa
                                                 var de blevet det her, for der var ikke den Vej, de
                                                 jo vendte sig hen i deres Forkerthed. De
                                                 unaturligste Laster florerede iblandt dem, og selv
                                                 saadanne sjældne Synder som Nekromantia, Troldom og
                                                 Djævlepaakaldelse var dem velbekjendte, thi de vare
                                                 mange, som tænkte hos Helvedes Magter at faa den
                                                 Beskyttelse, Himlen ikke havde villet yde. Alt hvad
                                                 der hed Hjælpsomhed eller Medlidenhed <pb n="236" facs="adl/jacobsenjp/jacobjp3/jajp3236" xml:id="idm139892127120992"/> var forsvundet af
                                                 Sindene, Enhver havde kun Tanke for sig selv. Den
                                                 Syge blev set paa som Alles fælles Fjende, og
                                                 hændte det en Stakkel, at han faldt om paa Gaden,
                                                 mat af Pestens første Febersvimmel, der var ikke en
                                                 Dør, der aabnede sig for ham, men med Spydestik og
                                                 med Stenkast blev han tvungen til at slæbe sig bort
                                                 fra de Sundes Vej. </p>
            <p xml:id="idm139892127119088"> Og Dag for Dag tog Pesten til, Sommersolen brændte ned
                                                 over Byen, der faldt ikke en Regndraabe, der rørte
                                                 sig ikke en Vind, og af Lig, der laa og raadnede i
                                                 Husene, og af Lig, der var ilde skjult i Jorden,
                                                 avledes der en kvælende Stank, som blandede sig med
                                                 Gadernes stillestaaende Luft og lokked Ravne og
                                                 Krager til i Sværme og i Skyer, saa der var sort af
                                                 dem paa Mure og paa Tage. Og rundt omkring paa
                                                 Stadens Ringmur sad der enkeltvis underlige, store,
                                                 udenlandske Fugle, langvejs fra, med rovlystne Næb
                                                 og forventningsfuldt krummede Kløer, og de sad og
                                                 saae med deres rolige, gridske Øjne indover, som
                                                 biede de kun paa, at den ulykkelige By skulde blive
                                                 een stor Aadselkule. </p>
            <p xml:id="idm139892127116704"> Saa var det Elleveugersdagen efter at Pesten var
                                                 udbrudt, at Taarnvægterne og andre Folk, der var
                                                 tilvejrs paa høje Steder, kunde se et sælsomt Tog
                                                 bugte sig fra Sletten ind igjennem den nye Byes
                                                 Gader, mellem de røgsværtede Stenmure og
                                                 Træskurenes sorte Askedynger. En Mængde Mennesker!
                                                  <pb n="237" facs="adl/jacobsenjp/jacobjp3/jajp3237" xml:id="idm139892127115600"/> vist henved
                                                 de sekshundrede eller fler, Mænd og Kvinder, Gamle
                                                 og Unge, og de havde store, sorte Kors imellem sig
                                                 og brede Bannere over sig, røde som Ild og Blod. De
                                                 synger imens de gaar, og sære fortvivlelsesfuldt
                                                 klagende Toner bæres op igjennem den stille,
                                                 lummervarme Luft. </p>
            <p xml:id="idm139892127113856"> Brune, graa, sorte er deres Dragter, men Alle har de
                                                 et rødt Mærke paa Brystet. Et Kors er det da de
                                                 kommer nærmere. For de kommer stadigt nærmere. De
                                                 presser sig op ad den stejle, murindhegnede Vej,
                                                 som fører op til den gamle By. Der er et Mylder af
                                                 deres hvide Ansigter, de har Svøber i Hænderne, der
                                                 er en Ildregn malet af paa deres røde Faner. Og de
                                                 sorte Kors svinger til den ene Side og til den
                                                 anden i Trængslen. </p>
            <p xml:id="idm139892127111600"> En Lugt stiger op fra den sammenstuvede Hob, af Sved,
                                                 af Aske, af Vejstøv og gammel Kirkerøgelse. De
                                                 synger ikke mer, de taler ikkeheller, blot den
                                                 samlede trippende, hjordeagtige Lyd af deres nøgne
                                                 Fødder. </p>
            <p xml:id="idm139892127110384"> Ansigt ved Ansigt dukker ind i Taarnportens Mørke, og
                                                 kommer ud i Lyset igjen paa den anden Side, med
                                                 lystrætte Miner og halvvejs lukkede Laag. </p>
            <p xml:id="idm139892127109488"> Saa begynder Sangen igjen: et Miserere, og de knuger
                                                 Svøben og gaar stærkere til som ved en Krigssang. </p>
            <p xml:id="idm139892127108784"> Som de kom fra en udhungret By ser de ud, Kinderne er
                                                 hule paa dem, deres Kindben staar frem, der er
                                                 ingen Blod i deres Læber og de har mørke Ringe
                                                 under Øjnene. </p>
            <pb n="238" facs="adl/jacobsenjp/jacobjp3/jajp3238" xml:id="idm139892127107760"/>
            <p xml:id="idm139892127106992"> De fra Bergamo er stimlet sammen og ser paa dem med
                                                 Forundring og med Uro. Røde, forsvirede Ansigter
                                                 staa mod disse blege; sløve, utugtsmatte Blikke
                                                 sænkes for disse hvasse, flammende ÷jne;
                                                 grinende Bespottere glemme Munden aaben over disse
                                                 Hymner. </p>
            <p xml:id="idm139892127105744"> Og der er Blod paa alle de Svøber af deres! </p>
            <p xml:id="idm139892127105248"> Folk blev ganske underlig tilmode over disse Fremmede. </p>
            <p xml:id="idm139892127104784"> Men det varede ikke længe, før man fik det Indtryk
                                                 rystet af sig. Der var Nogle, der havde kjendt en
                                                 halvgal Skomager fra Brescia igjen iblandt
                                                 Korsdragerne, og straks var den hele Skare bleven
                                                 til Latter ved ham. Imidlertid var det jo dog noget
                                                 Nyt, en Adspredelse fra det dagligdags, og da de
                                                 Fremmede marcherede af sted efter Domkirken, saa
                                                 fulgte man efter, som man vilde fulgt efter en
                                                 Bande Gjøglere eller efter en tam Bjørn. </p>
            <p xml:id="idm139892127102672"> Men alt som man gik og skubbedes, blev man forbitret,
                                                 man følte sig saa nøgtern overfor disse Menneskers
                                                 Højtidelighed, og man forstod jo meget godt, at
                                                 disse Skomagere og Skrædere var kommet her for at
                                                 omvende En, bede for En, og tale de Ord, man ikke
                                                 vilde høre. Og der var to magre, graahaarede
                                                 Filosofer, som havde sat Ugudeligheden i System, de
                                                 hidsede Mængden og æggede den ret af deres Hjærters
                                                 Ondskab; saa for hvert Skridt det gik </p>
            <pb n="239" facs="adl/jacobsenjp/jacobjp3/jajp3239" xml:id="idm139892127100368"/>
            <p xml:id="idm139892127099600"> mod Kirken, blev Mængdens Holdning mere truende, deres
                                                 Vredesudbrud vildere, og der var kun lidt igjen,
                                                 saa havde de lagt voldsom Haand paa disse fremmede
                                                 Svøbeskrædere. Men saa aabnede, ikke hundrede
                                                 Skridt fra Kirkedøren, et Værtshus sine Døre, og en
                                                 hel Flok Svirebrødre styrtede ud, den ene paa
                                                 Ryggen af den anden, og de satte sig i Spidsen for
                                                 Processionen og førte den syngende og vrælende med
                                                 de naragtigst andægtige Gebærder, undtagen en af
                                                 dem, som vendte Mølle indtil helt op ad
                                                 Kirketrappens græsgroede Trin. Saa lo man jo, og
                                                 Alle kom fredeligt ind i Helligdommen. </p>
            <p xml:id="idm139892127097328"> Det var underligt at være der igjen, at skride hen
                                                 igjennem dette store, kølige Rum, i denne Luft, der
                                                 var ram af gammel Os fra Vokslystander, over disse
                                                 indsunkne Fliser, Foden kjendte saa godt, og over
                                                 disse Sten, hvis slidte Ornamenter og blanke
                                                 Inskriptioner Tanken saa tidt havde trættet sig
                                                 med. Og medens nu Øjet halvt nysgjerrigt, halvt
                                                 uvilligt lod sig lokke til Hvile i det bløde
                                                 Halvlys under Hvælvingerne, eller gled hen over den
                                                 dæmpede Brogethed af støvet Guld og tilrøgede
                                                 Farver, eller kom til at fordybe sig i
                                                 Alterkrogenes sære Skygger, saa kom der et Slags
                                                 Længsel op, der ikke var til at holde nede. </p>
            <p xml:id="idm139892127095040"> Imidlertid drev de fra Værtshuset deres Uvæsen oppe
                                                 ved selve Hovedalteret, og en stor og kraftig
                                                 Slagter iblandt dem, en uná Mand, havde løst sit
                                                 hvide Forklæde af </p>
            <pb n="240" facs="adl/jacobsenjp/jacobjp3/jajp3240" xml:id="idm139892127094000"/>
            <p xml:id="idm139892127093232"> og bundet sig det om Halsen, saa det hang som en Kaabe
                                                 nedad hans Ryg, og saaledes holdt han Messe deroppe
                                                 med de vildeste, vanvittigste Ord, fulde af Utugt
                                                 og af Bespottelse; og en halvgammel lille Tyksak
                                                 vims og væver, skjønt han var saa tyk, med et
                                                 Ansigt som et flaaet Græskar; han var Degn og
                                                 responderede med alle de liderligste Viser, der
                                                 drev over Lande, og han knælede og han knigsede og
                                                 vendte Bagdelen til Alteret og ringede med Klokken,
                                                 som med en Narrebjælde, og slog Hjul om sig med
                                                 Røgelsekarret; og de andre Drukne laa langs ad
                                                 Knæfaldet saa lange de var, brølende af Latter,
                                                 hikkende af Drik. </p>
            <p xml:id="idm139892127091408"> Og hele Kirken lo og hujede, og hoverede over de
                                                 Fremmede, og raabte til dem om at se godt efter, at
                                                 de kunde blive kloge paa, hvad man regnede deres
                                                 Vorherre for her i Gammel-Bergamo. For det var jo
                                                 ikke saa meget fordi man vilde Gud noget, at man
                                                 jublede over Optøjerne, som fordi man glædede sig
                                                 ved, hvad for en Braad i Hjærtet paa disse Hellige
                                                 hver Bespottelse maatte være. </p>
            <p xml:id="idm139892127089552"> Midt i Skibet holdt de Hellige sig, og de stønnede af
                                                 Kvide, deres Hjærter kogte i dem af Had og
                                                 Hævntørst, og de bad med Øjne og Hænder op til Gud,
                                                 at han dog vilde hævne sig for al den Haan, der
                                                 blev vist ham her i hans eget Hus, de vilde saa
                                                 gjærne gaa til Grunde sammen med disse
                                                 Formastelige, blot han vilde vise sin Magt; med
                                                 Vellyst <pb n="241" facs="adl/jacobsenjp/jacobjp3/jajp3241" xml:id="idm139892127087808"/> vilde de
                                                 knuses under hans Hæl, blot han vilde triumfere, og
                                                 at Forfærdelse og Fortvivlelse og Anger, der var
                                                 for silde, maatte komme til at skrige ud ad alle
                                                 disse ugudelige Munde. </p>
            <p xml:id="idm139892127086096"> Og de istemte et Miserere, der i hver Tone klang som
                                                 et Raab efter den Ildregn, der kom ned over Sodoma,
                                                 efter den Magt Samson havde, da han tog om
                                                 Filisterhusets Søjler. De bad med Sang og med Ord,
                                                 de blottede Skuldrene og bad med deres Svøber. Der
                                                 laa de knælende Række for Række, blottede til
                                                 Bæltestedet, og svang de braaddede Rebknuder mod
                                                 deres blodstrimede Rygge. Vilde og rasende huggede
                                                 de til, saa Blodet stod i Stænk fra de hvinende
                                                 Svøber. Hvert Slag var et Offer til Gud. At de
                                                 anderledes kunde slaa, at de kunde rive sig i
                                                 tusinde blodige Stykker her for hans Øjne! Dette
                                                 Legeme, hvormed de havde syndet imod hans Bud, det
                                                 skulde straffes, pines, gjøres til Intet, at han
                                                 kunde se, hvor de hadede det, at han kunde se, hvor
                                                 de var Hunde for at tækkes ham, ringere end Hun de
                                                 under hans Vilje, det laveste Kryb, der aad Støv
                                                 under hans Fodsaal! Og Slag paa Slag, til Armene
                                                 faldt ned eller Krampen knytted dem i Knude. Der
                                                 laa de Række for Række, med vanvidsfunklende Øjne,
                                                 med Fraadeskyer for deres Munde, med Blodet
                                                 rislende ned ad deres Kjød. </p>
            <p xml:id="idm139892127082640"> Og de, som saae paa dette, følte med Et deres Hjærter
                                                 banke, mærkede Varmen stige </p>
            <pb n="242" facs="adl/jacobsenjp/jacobjp3/jajp3242" xml:id="idm139892127081968"/>
            <p xml:id="idm139892127081200"> op i deres Kinder, og havde tungt ved at aande. Det
                                                 var ligesom om noget Koldt strammede sig hen under
                                                 deres Hovedhud. og deres Knæ blev saa svage. For
                                                 dette greb dem; der var et lille Vanvidspunkt i
                                                 deres Hjærner, som forstod denne Galskab. </p>
            <p xml:id="idm139892127079920"> Dette at føle sig som den vældige haarde Guddoms Træl,
                                                 at sparke sig selv hen for hans Fødder, at være
                                                 Hans, ikke i stille Fromhed, ikke i blide Bønners
                                                 Uvirksomhed, men være det rasende, i en
                                                 Selvfornedrelsens Rus, i Blod og Hyl og under
                                                 vædeblinkende Svøbetunger, det var de oplagt til at
                                                 forstaa, selv Slagteren blev stille, og de tandløse
                                                 Filosofer dukkede deres graa Hoveder for de Øjne,
                                                 de saae omkring sig. </p>
            <p xml:id="idm139892127077856"> Og der blev ganske stille derinde i Kirken, kun en
                                                 sagte Bølgen gik igjennem Hoben. </p>
            <p xml:id="idm139892127077184"> Da stod en iblandt de Fremmede, en ung Munk, op over
                                                 dem og talte. Han var bleg som et Lagen, hans sorte
                                                 Øjne glødede som Kul, der er ved at slukkes, og de
                                                 mørke, smertehærdede Træk om hans Mund var som var
                                                 de skaaret med en Kniv i Træ og ikke Folder i et
                                                 Menneskes Ansigt. </p>
            <p xml:id="idm139892127075776"> Han strakte de tynde, forlidte Hænder op mod Himlen i
                                                 Bøn, og de sorte Kutteærmer gled ned om hans hvide,
                                                 magre Arme. </p>
            <p xml:id="idm139892127074928"> Saa talte han. </p>
            <p xml:id="idm139892127074512"> Om Helvede, talte han, om at det var uendeligt som
                                                 Himlen er uendelig, om den ensomme Verden af Pine,
                                                 hver af de Fordømte har at gjennemlide og at fylde
                                                 med sine </p>
            <pb n="243" facs="adl/jacobsenjp/jacobjp3/jajp3243" xml:id="idm139892127073488"/>
            <p xml:id="idm139892127072672"> Skrig, Søer af Svovl var der, Marker af Skorpioner,
                                                 Flammer, der lagde sig om ham, som en Kaabe den
                                                 lægger sig, og stille, hærdede Flammer, der borede
                                                 sig ind i ham som et Spydsblad, der drejes rundt i
                                                 et Saar. </p>
            <p xml:id="idm139892127071648"> Der var ganske stille, aandeløse lyttede de efter hans
                                                 Ord, for han talte, som havde han set det med sine
                                                 egne Øjne, og de spurgte sig selv, er ikke denne en
                                                 af de Fordømte, som er sendt til os op af Helvedes
                                                 Gab for at vidne for os. </p>
            <p xml:id="idm139892127070592"> Saa prædikede han længe om Loven og Lovens Strænghed,
                                                 om at hver Tøddel i den skulde opfyldes, og om at
                                                 hver Overtrædelse, hvori de havde gjort sig
                                                 skyldig, skulde regnes dem lige indtil Lod og til
                                                 Unze. "Men Kristus er død for vore
                                                 Synder, sige I, vi ere ikke mere under Loven. Men
                                                 jeg siger Eder, at Helvede skal ikke blive bedraget
                                                 for een af Eder og ikke een af Jærntænderne paa
                                                 Helvedes Marterhjul skal gaa udenfor Eders Kjød. I
                                                 stoler paa Golgathas Kors, kom, kom! kom at se det!
                                                 jeg skal føre Jer lige til dets Fod. Det var en
                                                 Fredag, som I vide, at de stødte ham ud igjennem en
                                                 af deres Porte og lagde den tungeste Ende af et
                                                 Kors paa hans Skuldre, og lod ham bære det til en
                                                 gold og nøgen Lerbanke udenfor Byen, og de fulgte
                                                 hobe tals med og rørte Støvet med deres mange
                                                 Fødder, saa der stod som en rød Sky der over
                                                 Stedet. Og de rev hans Klæder af ham og blottede
                                                 hans Legeme, saaledes som Lovens Herrer lader en
                                                 Misdæder <pb n="244" facs="adl/jacobsenjp/jacobjp3/jajp3244" xml:id="idm139892127066512"/> blotte
                                                 for Alles Blikke, at Alle kan se det Kjød, som skal
                                                 overantvordes til Pine, og de slængte ham ned paa
                                                 hans Kors at ligge, og strakte ham der paa og hug
                                                 en Nagle af Jærn gjennem hver af hans modstridende
                                                 Hænder og en Nagle gjennem hans korslagte Fødder,
                                                 med Køller hug de Naglerne i lige til Hovedet. Og
                                                 de rejste Korset i et Hul i Jorden, men det vilde
                                                 ikke staa fast og lige, og de rokkede det til og
                                                 fra og drev Kiler og Pløkke ned rundt om det, og
                                                 de, som gjorde det, slog deres Hatte ud, at Blodet
                                                 fra hans Hænder ikke skulde dryppe dem i Øjnene. Og
                                                 han deroppe saae ned for sig paa Soldaterne, som
                                                 spillede om hans usyede Kjortel, og paa hele denne
                                                 hujende Hob, som han led for, at den kunde frelses,
                                                 og der var ikke et medlidende Øje i den hele Hob.
                                                 Og de dernede saae igjen paa ham, som hang der
                                                 lidende og svag, de saae paa det Brædt over hans
                                                 Hoved, hvorpaa der var skrevet Jødernes Konge, og
                                                 de spottede ham og raabte op til ham: "Du
                                                 som nedbryder Templet og bygger det op paa tre
                                                 Dage, frels nu Dig selv; er Du Guds Søn, da stig
                                                 ned fra dette Kors." Da fortørnedes Guds
                                                 højbaarne Søn i sit Sind, og saae de var ikke
                                                 Frelse værd, de Hobe, der opfylder Jorden, og han
                                                 rev sine Fødder ud over Naglens Hoved, og han
                                                 knytted sine Hænder om Hændernes Nagler og drog dem
                                                 ud, saa Korsets Arme spændtes som en Bue, og han
                                                 sprang ned paa Jorden og rev sin Kjortel til sig,
                                                 saa </p>
            <pb n="245" facs="adl/jacobsenjp/jacobjp3/jajp3245" xml:id="idm139892127060624"/>
            <p xml:id="idm139892127059808"> Terningerne raslede nedover Golgathas Skrænt, og han
                                                 slyngede den om sig med en Konges Vrede og foer op
                                                 til Himlen. Og Korset stod tomt tilbage, og det
                                                 store Forsoningens Værk blev aldrig fuldbragt. Der
                                                 er ingen Mægler mellem Gud og os; der er ingen
                                                 Jesus død for os paa Korset, der er ingen Jesus død
                                                 for os paa Korset, d e r e r i n g e n J e s u s d
                                                 ø d f o r o s p a a K o rs e t." </p>
            <p xml:id="idm139892127057856"> Han tav. </p>
            <p xml:id="idm139892127057440"> Ved de sidste Ord havde han bøjet sig frem over
                                                 Mængden og baade med Læber og Hænder ligesom kastet
                                                 sit Udsagn ned over deres Hoveder, og der var gaaet
                                                 en Stønnen af Angst igjennem Kirken, og i Krogene
                                                 var de begyndt at hulke. </p>
            <p xml:id="idm139892127056384"> Da trængte Slagteren sig frem med opløftede, truende
                                                 Hænder, bleg som et Lig, og han raabte:
                                                 "Munk, Munk, vil Du nagle ham til Korset
                                                 igjen, vil Du." Og bagved ham lød det
                                                 hvæsende hæst: "ja, ja, korsfæst,
                                                 korsfæst ham!" Og fra alle Munde igjen
                                                 truende, tryglende, rungede det i en Storm af Raab
                                                 op imod Hvælvingerne: "korsfæst, korsfæst
                                                 ham." </p>
            <p xml:id="idm139892127054480"> Og klart og lyst en enkelt bævende Røst:
                                                 "korsfæst harn!" </p>
            <p xml:id="idm139892127053856"> Men Munken saae ned over dette Flagr af opstrakte
                                                 Hænder, mod disse fortrukne Ansigter, med de
                                                 raabende Mundes mørke Aabninger, hvor Tandrækkerne
                                                 lyste hvidt som Tænderne paa tirrede Rovdyr, og han
                                                 bredte </p>
            <pb n="246" facs="adl/jacobsenjp/jacobjp3/jajp3246" xml:id="idm139892127052656"/>
            <p xml:id="idm139892127051840"> Armene i et Øjebliks Ekstase op mod Himlen og lo. Saa
                                                 steg han ned, og hans Folk løftede deres
                                                 Ildregnsbannere og deres tomme, sorte Kors, og
                                                 trængte ud af Kirken, og atter drog de syngende
                                                 henover Torvet og atter hen gjennem Taarnportens
                                                 Gab. </p>
            <p xml:id="idm139892127050816"> Og de fra Gammel-Bergamo stirrede efter dem, mens de
                                                 gik ned ad Bjærget. Den stejle, murindhegnede Vej
                                                 var taaget af Lys fra Solen, som sank derude over
                                                 Sletten, og de var halvt at se kun nu for alt det
                                                 Lys, men paa Byens røde Ringmur tegned Skyggerne
                                                 sig sort og skarpt af deres store Kors, der svinged
                                                 fra den ene Side og til den anden Side i Trængslen. </p>
            <p xml:id="idm139892127049584"> Fjærnere blev Sangen; rødt glimted endnu et Banner
                                                 eller to fra den nye Byes brandsorte Tomt, saa blev
                                                 de borte i den lyse Slette. </p>
         </div>
      </body>
   </text>
</TEI>