<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Fra  skitsebogen</title>
            <author>Jacobsen, J. P.</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm139892129106640">
                     <name xml:id="idm139892129106384">
                        <surname xml:id="idm139892129106256">Jacobsen</surname>,
      <forename xml:id="idm139892129105808">J. P.</forename>
                     </name>
                  </author>
                  <title xml:id="idm139892129105520">Samlede Værker
      III</title>
                  <title xml:id="idm139892129105072">Udg. paa Grundlag af Digterens efterladte Papirer af Morten Borup</title>
                  <pubPlace xml:id="idm139892129104640">København</pubPlace>
                  <date xml:id="idm139892129104160">1924-29</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid69533" decls="#biblid69533">
            <head xml:id="idm139892127206320">FRA SKITSEBOGEN</head>
            <pb n="220" facs="adl/jacobsenjp/jacobjp3/jajp3220" xml:id="idm139892127205904"/>
            <pb n="221" facs="adl/jacobsenjp/jacobjp3/jajp3221" xml:id="idm139892127205088"/>
            <p xml:id="idm139892127204272"> Der burde have været Roser. </p>
            <p xml:id="idm139892127203808"> Af de store, blege Gule. </p>
            <p xml:id="idm139892127203376"> Og de burde have hængt ud over Havemuren i en
                                                 overdaadig Klynge, ligegyldigt dryssende de sarte
                                                 Blade ned i Hjulsporene paa Vejen: et fornemt Glimt
                                                 af al den yppige Blomsterrigdom derinde. </p>
            <p xml:id="idm139892127202336"> Og lad dem saa have den fine forbidragende Rosenduft,
                                                 der ikke er til at fastholde, der er som af
                                                 ukjendte Frugter, Sanserne fable om i deres Drømme. </p>
            <p xml:id="idm139892127201440"> Eller skulde de være røde, Roserne? </p>
            <p xml:id="idm139892127200960"> Maaske. </p>
            <p xml:id="idm139892127200544"> De smaa, runde, haardføre Roser kunde det være, og saa
                                                 skulde de hænge der i lette Ranker, blankløvede,
                                                 røde og friske og være som en Hilsen eller et
                                                 Fingerkys til Vandreren, der træt og støvet kommer
                                                 gaaende saa midt ad Vejen, glad over at han nu kun
                                                 har det halve af en Fjerdingvej til Rom. </p>
            <p xml:id="idm139892127199504"> Hvad nu han tænker paa? hvad nu hans Liv det er? </p>
            <p xml:id="idm139892127199008"> Saa, - nu er han skjult af Husene, de
                                                 skjuler Alting derindefter; de skjuler hinanden og
                                                 Vejen og Byen, men til den anden Side er der Udsigt
                                                 nok; dér svinger Vejen i </p>
            <pb n="222" facs="adl/jacobsenjp/jacobjp3/jajp3222" xml:id="idm139892127197984"/>
            <p xml:id="idm139892127197216"> en træg og langsomt svajet Bugtning ned mod Floden,
                                                 ned til den triste Bro. Og bagved det igjen er der
                                                 saa al den megen Kampagne. </p>
            <p xml:id="idm139892127196352"> Saadan store Sletters Graa og Grønne ... det er som om
                                                 mange mødige Miles Træthed stiger op fra dem og
                                                 lægger sig tyngende over En og faar En til at føle
                                                 sig ensom og forladt, bringer En til at søge og
                                                 hige. Saa er det dog meget bedre at hygge sig ind i
                                                 en Krog som denne, nede mellem høje Havemure, hvor
                                                 Luften ligger lun og blød og stille, sidde paa
                                                 Solsiden, hvor en Bænk krummer sig ind i Noget som
                                                 en Niche I Muren, sidde dér og se paa de glinsende
                                                 grønne Acanthus i Landevejsgrøften, paa de
                                                 sølvplettede Tidsler og de matgule
                                                 Efteraarsblomster. </p>
            <p xml:id="idm139892127194016"> Paa den lange, graa Mur ligeoverfor, en Mur fuld af
                                                 Firbenehuller og Revner med fortørret Murgræs, dér
                                                 er det Roserne burde have været, og de skulde have
                                                 tittet frem just det Sted, hvor den lange,
                                                 ensformige Flade brydes af en udbuget, stor Kurv af
                                                 dejligt gammelt Smedearbejde, en Gitterkurv, der
                                                 danner en rummelig og mer end brysthøj Balkon, hvor
                                                 det maa have været forfriskende at stige op, naar
                                                 man var træt af den indelukkede Have. </p>
            <p xml:id="idm139892127192752"> Og det har de været tidt. </p>
            <p xml:id="idm139892127192288"> De har hadet den prægtige gamle Villa, som skal være
                                                 derinde, med dens Marmortrapper og dens
                                                 grovtraadede Tapeter; og de </p>
            <pb n="223" facs="adl/jacobsenjp/jacobjp3/jajp3223" xml:id="idm139892127191440"/>
            <p xml:id="idm139892127190624"> ældgamle Træer med deres stolte, sorte Kroner, Pinjer
                                                 og Lavrbær, Ædelask, Cypres og Steneg, de har været
                                                 hadede gjennem hele deres Opvæxt med det Had, som
                                                 urolige Hjærter har til det Dagligdags, det
                                                 Tilvante, det Begivenhédsløse, det, der ikke higer
                                                 med og derfor synes at staa imod. </p>
            <p xml:id="idm139892127189616"> Men paa Balkonen kunde man da i alt Fald komme bort
                                                 med sit Blik, saa dér har de staaet den ene Slægt
                                                 efter den anden og stirret ud Allesammen, hver i
                                                 sit Mod, hver imod Sit. Guldspangede Arme har
                                                 hvilet paa Jærnkurvens Rand, og mangt et silkesvøbt
                                                 Knæ har stemmet sig imod dens sorte Snirkler, mens
                                                 brogede Baand har flagret fra alle dens Sprosser
                                                 som Elskovsvink og Stævnemødeløfter. Husfruer,
                                                 tunge og frugtsommelige, de ogsaa, har staaet dér
                                                 og sendt umulige Bud mod det Fjærne. Kvinder,
                                                 store, yppige og forladte, blege som Hadet ...
                                                 dersom Døden kunde sendes med en Tanke, dersom
                                                 Helved' kunde aabnes ved et Ønske! ... Kvinder og
                                                 Mænd! det er altid Kvinder og Mænd, selv disse
                                                 magre, hvide Jomfrusjæle, der som en Flugt af
                                                 vildede Duer presser sig imod det sorte Gitter og
                                                 raaber: grib os, ud til tænkte, ædle Høge! </p>
            <p xml:id="idm139892127186928"> Man kunde tænke sig et Proverbe her. </p>
            <p xml:id="idm139892127186448"> Sceneriet vilde passe godt til et Proverbe. </p>
            <p xml:id="idm139892127186000"> Muren dér med Balkonen ganske som den er; men Vejen
                                                 maatte være bredere, brede sig til en Runddel, og i
                                                 Midten trænges der til et gammelt stilfærdigt
                                                 Springvand, bygget </p>
            <pb n="224" facs="adl/jacobsenjp/jacobjp3/jajp3224" xml:id="idm139892127184976"/>
            <p xml:id="idm139892127184208"> af gullig Tuf med en Kumme af sprukken Porfyr. Som
                                                 Fontænefigur en Delfin med afbrukken Hale og med
                                                 det ene Næseboer tilstoppet. Af det andet springer
                                                 den spinkle Straale. - Paa den ene Side
                                                 af Springvandet en halvrund Bænk af Tuf og brændte
                                                 Sten. </p>
            <p xml:id="idm139892127182992"> Det løse, hvidgraa Støv, Bænkens rødlige, støbte Sten,
                                                 den huggede, gullige, porøse Tuf, det mørke,
                                                 slebne, vædeglinsende Porfyr og saa den levende,
                                                 lille, sølvsitrende Straale; Stoffer og Farver
                                                 falder rigtig godt. </p>
            <p xml:id="idm139892127181984"> Personerne: to Pager. </p>
            <p xml:id="idm139892127181568"> Ikke fra nogen bestemt historisk Tid, for de virkelige
                                                 Pager har jo slet ikke svaret til Pageidealet.
                                                 Pagerne her, det er Pagerne som de elsker og
                                                 drømmer i den højere Literatur. </p>
            <p xml:id="idm139892127180512"> Det er altsaa kun Dragten, der har lidt Historisk ved
                                                 sig. </p>
            <p xml:id="idm139892127180000"> Den Skuespillerinde, der skal være den yngste af
                                                 Pagerne, er i tynd Silke, som slutter ganske tæt og
                                                 som er blegblaa og indvævet med heraldiske Lilier
                                                 af det lyseste Guld. Det og saa saa mange
                                                 Kniplinger, det er muligt at anbringe, er det mest
                                                 Fremtrædende ved Dragten, der ikke saa meget stiler
                                                 mod noget bestemt Aarhundrede som mod at fremhæve
                                                 den ungdommeligt fyldige Figur, det pragtfulde
                                                 blonde Haar og den skjære Teint. </p>
            <p xml:id="idm139892127177888"> Hun er gift, men det varede kun halvandet Aar, saa
                                                 blev hun skilt fra Manden og skal slet ikke have
                                                 opført sig godt imod ham. Og det kan godt være, men
                                                 noget mere Uskyldigt <pb n="225" facs="adl/jacobsenjp/jacobjp3/jajp3225" xml:id="idm139892127176976"/> kan man ikke se for sine Øjne. Det vil sige, det
                                                 er jo ikke denne meget nysselige
                                                 Førstehaandsuskyldighed, der ganske vist har sit
                                                 Tiltalende; dette er derimod denne soignerede,
                                                 veludviklede Uskyldighed, som intet Menneske kan
                                                 tage fejl af og som gaar En lige til Hjærtet og
                                                 betager En med hele den Magt, der nu en Gang er det
                                                 Fuldendte givet. </p>
            <p xml:id="idm139892127174624"> Den anden Skuespillerinde er i Proverbet den slanke
                                                 Melankolske. Hun er ugift, har ingen Historie,
                                                 absolut ingen; der er Ingen, der véd det Mindste,
                                                 og dog er der saa meget Talende i disse
                                                 finttegnede, næsten magre Lemmer, i dette ravblege,
                                                 regelmæssige Ansigt, overskygget som det er af
                                                 ravnsorte Lokker, baaret af denne linjestærke,
                                                 mandlige Hals, æggende ved sit haanlige og dog
                                                 længselssyge Smil, uudgrundeligt ved disse Øjne,
                                                 hvis Mørke har en Blødhed i dets Glans som
                                                 Stedmoderurtens dunkle Blad i Blomsten. </p>
            <p xml:id="idm139892127173152"> Dragten er dæmpet gul, kyradsagtig, stribet af brede
                                                 Læg paa Langs, med opstaaende, stiv Krave og med
                                                 Knapper af Topas. En lille, kruset Strimmel kommer
                                                 frem i Kanten af Kraven og ligesaa for Haanden af
                                                 de snævertsluttende Ærmer. Benklæderne er korte,
                                                 vide, opslidsede og af en død, grøn Farve med
                                                 bleget Purpur i Slidserne. Trikot graat.
                                                 - Den blaa Page har selvfølgelig
                                                 skinnende hvidt. - Begge have de Barret. </p>
            <p xml:id="idm139892127171088"> Saadan er de. </p>
            <pb n="226" facs="adl/jacobsenjp/jacobjp3/jajp3226" xml:id="idm139892127170672"/>
            <p xml:id="idm139892127169856"> Og nu staar den Gule oppe paa Balkonen og læner sig
                                                 frem over dens Rand, medens den Blaa sidder dernede
                                                 paa Springvandets Bænk, mageligt lagt tilbage, og
                                                 med de ringbesatte Hænder foldede om det ene Knæ.
                                                 Drømmende stirrer han ud mod Kampagnen. </p>
            <p xml:id="idm139892127168768"> Saa taler han. </p>
            <p xml:id="idm139892127168352"> "Nej, der er Ingenting til i Verden som
                                                 Kvinder! - jeg forstaar det ikke ... der
                                                 maa være en Trolddom i de Linjer, hvori de er
                                                 skabte, for blot jeg ser dem gaa forbi: Isaura,
                                                 Rosamund og Donna Lisa og de Andre, blot jeg ser
                                                 hvordan at Dragten samler sig om deres Form,
                                                 hvordan den kaster sig under deres Gang, saa er
                                                 det, som om mit Hjærte drak Blodet ud af alle mine
                                                 Aarer og lod mit Hoved tomt og uden Tanker og mine
                                                 Lemmer skjælven de og uden Kraft, al -
                                                 hele mit Væsen samlet i en eneste lang og sitrende,
                                                 angstfuld Længsel. Hvad er det dog? Hvad kan det
                                                 være? Det er, som Lykken gik usynlig forbi min Dør,
                                                 og jeg skulde gribe den og holde den fast, og den
                                                 skulde være min saa vidunderligt, - og
                                                 jeg kan jo ikke gribe, fordi jeg ikke kan
                                                 se." </p>
            <p xml:id="idm139892127165408"> Saa siger den anden Page fra sin Balkon: </p>
            <p xml:id="idm139892127164960"> "Og naar du sad ved hendes Fod, Lorenzo, og
                                                 hun fortabt i sine Tanker havde glemt, hvorfor hun
                                                 havde ladet dig kalde, og du sad tavs og ventede,
                                                 og hendes dejlige Ansigt var over dig, mer fjærnet
                                                 i dets Drømmes Skyer end Stjærnen er det fra dig </p>
            <pb n="227" facs="adl/jacobsenjp/jacobjp3/jajp3227" xml:id="idm139892127163664"/>
            <p xml:id="idm139892127162896"> i sin Himmel og dog dit Blik saa nær, at hvert et Træk
                                                 var givet din Beundring i Vold, hver
                                                 skjønhedsbaaren Linjes Drag, hver Hudens Farvelilie
                                                 i dens hvide Ro som i dens bløde, rosennære
                                                 Skiften, var det dig da ikke som om hun, der hun
                                                 sad, hørte en anden Verden til end den, hvori du
                                                 knælede i Beundring, havde en anden Verden inde, en
                                                 anden Verden om sig, hvor hendes søndagsklædte
                                                 Tanker gik mod Maal, du ikke kjendte, og hvor hun
                                                 elsked' fjærnt fra dig og dit, din Verden og det
                                                 Hele, og drømte fjærnt og længtes fjærnt, og der
                                                 var ikke mindste Rum for dig at vinde i hendes
                                                 Tanker, endskjønt du brændte efter at ofre dig for
                                                 hende, efter at give dit Liv og Alt, blot for at
                                                 der mellem hende og dig skulde være, om end kun et
                                                 Blink, af mindre end Fællesskab, langt mindre end
                                                 Høren sammen." </p>
            <p xml:id="idm139892127160560"> "Jo, jo, du véd jo det er saa. Men
                                                 ..." Nu løber der et gyldengrønt Firben
                                                 langs henad Jærnkurvens Rand. Det standser og ser
                                                 sig om. Halen gaar paa det ... </p>
            <p xml:id="idm139892127159536"> Hvis man kunde finde en Sten ... </p>
            <p xml:id="idm139892127159104"> Tag dig nu i Agt, min firbenede Ven! </p>
            <p xml:id="idm139892127158672"> Nej, de er ikke til at ramme, de kan høre Stenen længe
                                                 før den kommer. Alligevel, en Forskrækkelse fik han
                                                 da. </p>
            <p xml:id="idm139892127157840"> Men Pagerne, de blev borte med det Samme. </p>
            <p xml:id="idm139892127157392"> Hun sad saa nydeligt, den Blaa, og der var netop den
                                                 rette uvidende Længsel i hendes </p>
            <pb n="228" facs="adl/jacobsenjp/jacobjp3/jajp3228" xml:id="idm139892127156720"/>
            <p xml:id="idm139892127155952"> Blik og en anelsesfuld Nervøsitet i alle hendes
                                                 Bevægelser som i det lille Drag af Smerte om hendes
                                                 Mund, baade naar hun selv talte og endnu mere naar
                                                 hun lyttede til den gule Pages bløde og lidt dybe
                                                 Røst, alt som den oppe fra Balkonen bar de æggende
                                                 og dog kjærtegnende Ord ned mod hende med Klang af
                                                 Spot og Klang af Sympathi. </p>
            <p xml:id="idm139892127154896"> Og er det nu ikke som om de begge var der igjen? </p>
            <p xml:id="idm139892127154448"> De er der, og de har spillet videre i Proverbet, mens
                                                 de har været borte og er blevet ved at tale om den
                                                 vage Ynglingeelskov, der aldrig finder Hvile, men
                                                 rastløs flakker gjennem alle Anelsers Lande og alle
                                                 Haabets Himle, syg af Længsel efter at stilles i én
                                                 stor samlet Følelses stærke, inderlige Gløden; det
                                                 har de talt om; den Yngste med bitter Beklagelse,
                                                 den Ældre mer og mer vemodigt, og nu siger den
                                                 Ældre, den Gule til den Blaa, at han ikke skal være
                                                 saa utaalmodig efter at en Kvindes Gjenkjærlighed
                                                 skal fange ham og holde ham fast. </p>
            <p xml:id="idm139892127151792"> "Nej tro du mig," siger han,
                                                 "den Kjærlighed, du finder, bunden af to
                                                 hvide Arme, med tvende Øjne for din nære Himmel og
                                                 tvende Læbers sikre Salighed, den er for nær ved
                                                 Jorden og Støvet, den har byttet Drømmenes frie
                                                 Evighed for en Lykke, der kan maales i Timer og som
                                                 ældes i Timer; for om den end stadig forynges, saa
                                                 mister den dog hver Gang en af de Straaler, der i
                                                 en Gloriekrans, der ikke kan visne, straaler </p>
            <pb n="229" facs="adl/jacobsenjp/jacobjp3/jajp3229" xml:id="idm139892127149584"/>
            <p xml:id="idm139892127148816"> om Drømmenes evige Ungdom. Nej du er
                                                 lykkelig!" </p>
            <p xml:id="idm139892127148224"> "Nej du er lykkelig!" svarer den
                                                 Blaa, "jeg vilde give en Verden til, jeg
                                                 var som du." </p>
            <p xml:id="idm139892127147632"> Og den Blaa rejser sig og begynder at gaa nedad Vejen
                                                 mod Kampagnen, og den Gule ser efter ham med et
                                                 vemodigt Smil og siger for sig selv: "nej
                                                 han er lykkelig!" </p>
            <p xml:id="idm139892127146928"> Men langt nede paa Vejen vender den Blaa sig endnu en
                                                 Gang imod Balkonen og raaber, mens han løfter paa
                                                 Baretten: "Nej du er lykkelig!" </p>
            <p xml:id="idm139892127146048"> Der burde have været Roser. </p>
            <p xml:id="idm139892127145584"> Og nu burde der komme et Vindpust og ryste en hel Regn
                                                 af Rosenblade af de blomstertunge Grene og hvirvle
                                                 dem efter den bortgangne Page. </p>
         </div>
      </body>
   </text>
</TEI>