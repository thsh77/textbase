<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>To  verdener. en skitse</title>
            <author>Jacobsen, J. P.</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm139892129106640">
                     <name xml:id="idm139892129106384">
                        <surname xml:id="idm139892129106256">Jacobsen</surname>,
      <forename xml:id="idm139892129105808">J. P.</forename>
                     </name>
                  </author>
                  <title xml:id="idm139892129105520">Samlede Værker
      III</title>
                  <title xml:id="idm139892129105072">Udg. paa Grundlag af Digterens efterladte Papirer af Morten Borup</title>
                  <pubPlace xml:id="idm139892129104640">København</pubPlace>
                  <date xml:id="idm139892129104160">1924-29</date>
                  <biblScope>0-</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="workid69087" decls="#biblid69087">
            <head xml:id="idm139892127260512">TO VERDENER. EN SKITSE</head>
            <pb n="210" facs="adl/jacobsenjp/jacobjp3/jajp3210" xml:id="idm139892127260096"/>
            <pb n="211" facs="adl/jacobsenjp/jacobjp3/jajp3211" xml:id="idm139892127259328"/>
            <p xml:id="idm139892127258560"> Salzach er ingen munter Flod, og der ligger en lille
                                                 Landsby paa dens østre Bred, der er meget trist,
                                                 meget fattig og sælsomt stille. </p>
            <p xml:id="idm139892127257696"> Som en elendig Flok af vantrevne Tiggere, der er
                                                 bleven standsede af Vandet og Ingenting har havt at
                                                 give i Færgeløn, staa Husene nede paa den yderste
                                                 Bræmme af Bredden, med deres værkbrudne Skuldre
                                                 trykket mod hinanden, og stage haabløst med deres
                                                 trøskede Krykkestolper i den graalige Strøm, medens
                                                 deres sorte, glandsløse Ruder fra Baggrunden af
                                                 Svalegangene stirre frem under det udstaaende
                                                 Spaantags Bryn, stirre med et skulende Udtryk af
                                                 hadefuld Kummer efter de lykkeligere Huse derovre,
                                                 der enkeltvis og to og to og hist og her i
                                                 hyggelige Klynger sprede sig over den grønne Slette
                                                 langt bort ind mod det gyldentdisede Fjerne. Men om
                                                 de fattige Huse staar der ingen Glands, kun rugende
                                                 Mørke og Tavshed tynget af Lyd fra Floden, der
                                                 trevent, men dog aldrig standsende siver forbi,
                                                 mumlende hen for sig paa sin Vej saa livstræt, saa
                                                 underligt aandsfraværende. </p>
            <pb n="212" facs="adl/jacobsenjp/jacobjp3/jajp3212" xml:id="idm139892127254656"/>
            <p xml:id="idm139892127253888"> Solen var ved at gaa ned; Cikadernes klingre
                                                 Glassummen begyndte at opfylde Luften paa den anden
                                                 Side og bar es nu og da over af pludselige matte
                                                 Vindpust, der kom og døde hen i Flodbrynets Væxt af
                                                 tynde Vidier. </p>
            <p xml:id="idm139892127252672"> Oppe paa Floden kom der en Baad. </p>
            <p xml:id="idm139892127252240"> En svag, udtæret Kvindeskikkelse stod i et af de
                                                 yderste Huse bøjet frem over Svalegangens Brystning
                                                 og saae efter den. Hun skyggede med den næsten
                                                 gjennemsigtige Haand for Øjnene; thi deroppe, hvor
                                                 Baaden var, laa Solens Skjær gyldent og blinkende
                                                 skarpt over Vandene, og det saae ud, som sejled'
                                                 den paa et Spejl af Guld. </p>
            <p xml:id="idm139892127251216"> Gjennem det klare Halvmørke lyste Kvindens voksblege
                                                 Ansigt frem, som havde det Lys i sig selv; tydeligt
                                                 og skarpt var det at se som de Skumkamme, der selv
                                                 i mørke Nætter hvidner Havets Bølger. Ængsteligt
                                                 spejdede hendes haabløse Øjne, et sælsomt
                                                 svagsindet Smil laa der om den trætte Mund, men de
                                                 lodrette Rynker paa hendes runde, fremspringende
                                                 Pande bredte dog som en Skygge af Fortvivlelsens
                                                 Bestemthed over det hele Ansigt. </p>
            <p xml:id="idm139892127249104"> De begyndte at ringe i Landsbyens lille Kirke. </p>
            <p xml:id="idm139892127248656"> Hun vendte sig bort fra Solskjæret, og rokkede frem og
                                                 tilbage med Hovedet som for at undgaa
                                                 Klokkeklangen, idet hun mumlede næsten som Svar paa
                                                 den vedholdende Ringen: "jeg kan ikke
                                                 vente, jeg kan ikke vente." </p>
            <pb n="213" facs="adl/jacobsenjp/jacobjp3/jajp3213" xml:id="idm139892127247600"/>
            <p xml:id="idm139892127246832"> Men Lyden blev ved. </p>
            <p xml:id="idm139892127246416"> Som i Pine gik hun frem og tilbage paa Svalen;
                                                 Fortvivlelsens Skygge var ble ven endnu dybere, og
                                                 hun trak Vejret tungt som En, Graaden trykker, og
                                                 som dog ikke kan græde. </p>
            <p xml:id="idm139892127245376"> I lange, lange Aar havde hun lidt af en smertefuld
                                                 Sygdom, der aldrig lod hende Ro, hvad enten hun laa
                                                 eller gik. Hun havde søgt den ene kloge Kone efter
                                                 den anden, havde slæbt sig fra én hellig Kilde til
                                                 en anden, men uden Nytte. Sidst havde hun nu været
                                                 paa Septembertoget til St. Bartholemä, og her havde
                                                 en gammel enøjet Mand givet hende det Raad at binde
                                                 en Kost af Edelweiss og vissen Rude, af Majsens
                                                 Brandknuder og Kirkegaardsbregner, en Lok af sit
                                                 Haar og en Splint af en Ligkiste; den skulde hun
                                                 saa kaste efter et ungt Fruentimmer, der var sundt
                                                 og friskt og som kom hen gjennem rindende Vand, saa
                                                 vilde Sygdommen forlade hende og gaa over paa den
                                                 Anden. </p>
            <p xml:id="idm139892127242272"> Og nu havde hun Kosten skjult paa sit Bryst, og oppe
                                                 paa Floden kom der en Baad, den første, siden hun
                                                 havde faaet Tryllevaanden bunden. Hun var atter
                                                 traadt hen til Svalens Brystning, Baaden var saa
                                                 nær, at hun kunde se, der var en fem, sex
                                                 Passagerer ombord. Fremmede, saae det ud til. I
                                                 Stavnen stod Baadføreren med en Pligtstage, ved
                                                 Roret sad en Dame og styrede, og en Mand var hos
                                                 hende og passede paa, </p>
            <pb n="214" facs="adl/jacobsenjp/jacobjp3/jajp3214" xml:id="idm139892127240992"/>
            <p xml:id="idm139892127240224"> hun styrede efter Baadførerens Vink; de Andre sad midt
                                                 i Baaden. </p>
            <p xml:id="idm139892127239584"> Den Syge bøjede sig langt frem; hvert Træk i hendes
                                                 Ansigt var spændt og spejdende, og Haanden havde
                                                 hun i Barmen. Hendes Tindinger bankede,
                                                 Aandedrættet var næsten standset, og med udspilede
                                                 Næseboer, med rødmende Kinder og vidtopspærrede,
                                                 stive Øjne ventede hun paa Baadens Komme. </p>
            <p xml:id="idm139892127238560"> Allerede kunde de Rejsendes Stemmer høres, snart
                                                 tydeligt, snart kun som en dæmpet Mumlen. </p>
            <p xml:id="idm139892127237872"> "Lykke," sagde en af dem,
                                                 "er en absolut hedensk Forestilling. De
                                                 kan ikke finde Ordet et eneste Sted i det ny
                                                 Testamente." </p>
            <p xml:id="idm139892127237200"> "Salighed?" indvendte en anden
                                                 spørgende. </p>
            <p xml:id="idm139892127236608"> "Nej hør," blev der nu sagt,
                                                 "ganske vist er Idealet for en Samtale at
                                                 komme bort fra det, man taler om, men det synes
                                                 jeg, vi nu passende kunde gjøre ved at vende
                                                 tilbage til det, vi begyndte med." </p>
            <p xml:id="idm139892127235600"> "Naa ja da, Grækerne ...." </p>
            <p xml:id="idm139892127235136"> "Først Phønicierne?" </p>
            <p xml:id="idm139892127234688"> "Hvad veed Du om Phønicierne?" </p>
            <p xml:id="idm139892127234224"> "Ingenting! men hvorfor skal Phønicierne
                                                 altid forbigaas!" </p>
            <p xml:id="idm139892127233600"> Baaden var nu lige under Huset, og ligesom den var
                                                 der, var der En ombord, der tændte sin Cigaret.
                                                 Lyset faldt i et Par korte Blus paa Damen ved
                                                 Roret, og i det rødlige Skjær saas et ungdommelig
                                                 friskt Pigeansigt <pb n="215" facs="adl/jacobsenjp/jacobjp3/jajp3215" xml:id="idm139892127232496"/>
                                                 med et lykkeligt Smil paa de halvtaabnede Læber og
                                                 et drømmende Udtryk i de klare Øjne, der saae op
                                                 mod den mørke Himmel. </p>
            <p xml:id="idm139892127231040"> Skjæret sluktes, der hørtes et lille Pladsk, som om
                                                 der blev kastet Noget ned i Vandet, og Baaden drev
                                                 forbi. </p>
            <p xml:id="idm139892127230224"> Det var omtrent et Aar efter. Solen gik ned mellem
                                                 Banker af svære,, tungtglidende Skyer, der kastede
                                                 et blodrødt Skin over Flodens blakkede Vande; en
                                                 frisk Vind strøg ned over Sletten, der var ingen
                                                 Cikader, kun Flodens Boblen og Suset fra de
                                                 mimrende Sivbræmmer. I det Fjerne saas en Baad
                                                 komme ned med Strømmen. </p>
            <p xml:id="idm139892127228992"> Kvinden fra Svalegangen var nede ved Bredden.
                                                 - Dengang hun havde kastet sin Hexekost
                                                 efter den unge Pige, var hun falden besvimet om paa
                                                 Svalen, og den stærke Sindsbevægelse, maaske ogsaa
                                                 en ny Fattiglæge, der var kommen der paa Egnen,
                                                 havde bevirket en Forandring i hendes Sygdom, og
                                                 efter en haard Mellemtid var hun begyndt at komme
                                                 sig og var et Par Maaneder efter fuldstændig rask.
                                                 I Begyndelsen var hun som beruset af denne Følelse
                                                 af Sundhed, men det varede ikke længe, saa blev hun
                                                 nedslaaet og bekymret, urolig, fortvivlet, thi
                                                 overalt blev hun forfulgt af Billedet <pb n="216" facs="adl/jacobsenjp/jacobjp3/jajp3216" xml:id="idm139892127227520"/> af den unge Pige i
                                                 Baaden. Først kom det til hende, som hun havde set
                                                 det, ungt og blomstrende, det knælede ned ved
                                                 hendes Fødder og saae bedende op paa hende; saa
                                                 senere blev det usynligt, men hun vidste dog, hvor
                                                 det var og at det var der, thi hun hørte det ligge
                                                 og jamre sig ganske stille, om Dagen i hendes Seng,
                                                 om Natten i en Krog af hendes Værelse. Nu sidst var
                                                 det blevet tavst og synligt igjen, det sad foran
                                                 hende blegt og udtæret og stirrede paa hende med
                                                 unaturligt store, underlige Øjne. - </p>
            <p xml:id="idm139892127224496"> Iaften var hun nede ved Flodbredden; hun havde en
                                                 Spaan i Haanden og gik og drog Kors paa Kors i det
                                                 bløde Dynd; engang imellem rejste hun sig i Vejret
                                                 og lyttede, og saa tegnede hun videre. </p>
            <p xml:id="idm139892127223408"> Da begyndte det at ringe. </p>
            <p xml:id="idm139892127222976"> Hun gjorde Korset omhyggelig færdigt, lagde Spaanen
                                                 fra sig, knælede ned og bad. Saa gik hun ud i
                                                 Floden til midt paa Livet, foldede sine Hænder, og
                                                 puttede sig ned i det graasorte Vand. Og det tog
                                                 hende, trak hende ned i Dybet, og sivede som altid
                                                 tungt og trist afsted, forbi Landsbyen, forbi
                                                 Markerne - bort. </p>
            <p xml:id="idm139892127221920"> Baaden var nu kommen ganske nær; den havde de unge
                                                 Folk ombord, der hin Gang hjalp hinanden at styre
                                                 og som nu var paa deres Bryllupsrejse. Han sad ved
                                                 Roret, hun stod oprejst midt i Baaden, draperet med
                                                 et stort graat Shawl og med en rød lille Hætte </p>
            <pb n="217" facs="adl/jacobsenjp/jacobjp3/jajp3217" xml:id="idm139892127220864"/>
            <p xml:id="idm139892127220096"> over Hovedet, ... stod og støttede sig mod den korte,
                                                 sejlløse Mast og nynnede. </p>
            <p xml:id="idm139892127219424"> Saa drev de lige under Huset. Hun nikkede fornøjet til
                                                 Styrmanden, saae op mod Himlen og gav sig til at
                                                 synge, sang, lænet mod Masten og med Blikket vendt
                                                 mod de drivende Skyer: </p>
            <lg xml:id="idm139892127218368">
               <l xml:id="idm139892127218112">I Grave brede,</l>
               <l xml:id="idm139892127217696">Er tryg min Rede,</l>
               <l xml:id="idm139892127217280">Er fast du bygget, min Lykkes Borg,</l>
               <l xml:id="idm139892127216848">Og værne de Volde for Harm og Sorg?</l>
               <l xml:id="idm139892127216368">Hvad ser jeg da ude fra Højenloftsbro</l>
               <l xml:id="idm139892127215888">Skumre, hvor solrøde Skyer de bo?</l>
               <l xml:id="idm139892127215424">Jeg kjender de Skygger ...</l>
               <l xml:id="idm139892127214992">Derude der bygger,</l>
               <l xml:id="idm139892127214576">Derude der vanker</l>
               <l xml:id="idm139892127214160">Landflygtige Tanker</l>
               <l xml:id="idm139892127213744">Fra min Vemodstid.</l>
            </lg>
            <lg xml:id="idm139892127213200">
               <l xml:id="idm139892127212944">I Skygger, kom, kom ind og gjæst</l>
               <l xml:id="idm139892127212480">Min Borg og sid mit Hjerte næst</l>
               <l xml:id="idm139892127212016">Og drik af gyldenblank Pokal</l>
               <l xml:id="idm139892127211584">I Lykkens rige Straalesal</l>
               <l xml:id="idm139892127211152">En Skaal for Lykken, før den kom,</l>
               <l xml:id="idm139892127210688">En Skaal for Haabets Fattigdom,</l>
               <l xml:id="idm139892127210256">En Drømmeskaal!</l>
            </lg>
         </div>
      </body>
   </text>
</TEI>