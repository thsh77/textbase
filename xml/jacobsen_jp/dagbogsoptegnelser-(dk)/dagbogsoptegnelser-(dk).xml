<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Dagbogsoptegnelser (dk)</title>
            <author>Jacobsen, J. P.</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm139992591858304">
                     <name xml:id="idm139992591858048">
                        <surname xml:id="idm139992591857920">Jacobsen</surname>, <forename xml:id="idm139992591857488">J. P.</forename>
                     </name>
                  </author>
                  <title xml:id="idm139992591857200">Lyrik og prosa</title>
                  <pubPlace xml:id="idm139992591856912">[København]</pubPlace>
                  <pubPlace xml:id="idm139992591856448">[Valby]</pubPlace>
                  <publisher xml:id="idm139992591855984">Det Danske Sprog- og Litteraturselskab</publisher>
                  <publisher xml:id="idm139992591855680">Borgen</publisher>
                  <date xml:id="idm139992591855344">1993</date>
                  <biblScope>8-24</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <text xml:id="workid54665" decls="#biblid54665">
            <front xml:id="idm139992591749488">
               <head xml:id="idm139992591749232">Dagbogsoptegnelser</head>
               <pb n="8" xml:id="s8" facs="adl/jacobsenjp/jacobjp8/jajp8008"/>
            </front>
            <body xml:id="idm139992591747680">
               <pb n="9" xml:id="s9" facs="adl/jacobsenjp/jacobjp8/jajp8009"/>
               <div xml:id="idm139992591746384">
                  <head xml:id="idm139992591746128">Om mit Kald</head>
                  <p xml:id="idm139992591745744">Der gives Øjeblikke i mit Liv, hvori jeg troer, at Studiet af Naturen er
							mit Livs Kald; men til andre Tider er det, som om Poesien var det, der
							skulde være min Idræt, og dette er da navnlig, naar et eller andet
							udmærket Digt har vakt min Begejstring eller naar jeg har syslet med
							Nordens Gudelære. Kunde jeg overføre Naturens evige Love, Herligheder,
							Gaader og Undere i Digtningens Verden, da føler jeg, at mit Værk vilde
							blive et mer end almindeligt. Men Digtningen vilde ikke blive en
							kristelig, den vilde betragte Biblen som en Edda og ikke vedkjende sig
							andre Værker af Guddommen end Naturlovene i videste Udstrækning; den
							vilde betragte Menneskene ikke som Guds Børn, men som Dele af Guddommen,
							ringe Dele, men dog Dele. -</p>
                  <p xml:id="idm139992591743712">Hvad nu <hi rend="italics" xml:id="idm139992591743456">Nordens Gudelære</hi> angaaer, saa vilde det
							være et herligt Kald at bringe Fædrenes Tro og Forhaabninger tillive!
							Men det skal ikke frembringes ved at drapere sine Nutidstanker nordiskt,
							ikke ved at fortælle Fædrenes kollosale Bedrifter begejstret og smukt,
							dette er ikke nok. Nej! den der vil løse Hedenskabet ud af Eddaen og
							Sagaerne maa have dybt og inderligt forstaaet den Tids Religion, maa
							kjende Tidens Trang og Savn.</p>
                  <closer xml:id="idm139992591742016">
                     <date xml:id="idm139992591741888">15. Januar 1867</date>.</closer>
               </div>
               <div xml:id="idm139992591741248">
                  <head xml:id="idm139992591740992">Epistler om et Religionsstandpunkt</head>
                  <opener xml:id="idm139992591740608">Kjære Ven!</opener>
                  <p xml:id="idm139992591740224">I dit sidste kjære Brev spørger du indtrængende: »er du Kristen« og
							tilføjer som Begrundelse af Spørgsmaalet, at der er enkelte spredte
							Bemærkninger i mine Breve, der har givet dig Anledning til at tænke over
							dette Punkt.</p>
                  <p xml:id="idm139992591739328">Nej! min kære Ven, jeg <hi rend="italics" xml:id="idm139992591739008">er</hi> ikke Kristen, jeg <hi rend="italics" xml:id="idm139992591738384">har</hi> været det. Kristendommen har for mig,
							saaledes som den findes i Biblen, altformeget <pb n="10" xml:id="s10" facs="adl/jacobsenjp/jacobjp8/jajp8010"/> naturstridigt, altformeget selvmodsigende til
							at jeg rolig skulde holde fast ved den, jeg anser den for en Mythologi
							saa godt som Grækernes og Nordboernes, og om Aartusinder maaske
							Titusinder vil der til almindelig Dannelse, navnlig for at forstaa
							Fortidens Litteratur, høre christelig Mythologie. Det vil gaa med den
							som det gik med Nordens og Sydens, den vil eengang ikke mere passe til
							sin Tid, en ny Guddomsanskuelse vil trænge den tilside for maaske atter
							selv at give Plads for en endnu fuldkomnere. Og det er jo rimeligt at
							det gaaer saaledes, »thi det Samme er ikke sandt for enhver Tid og
							ethvert Individ«. Det var rimeligt at Nordens Mythologie var saa fuld af
							vældige Guddomme, at der haabedes paa et daadfuldt Liv efter Døden, hin
							Tid var Viljens, det er rimeligt at Kristendommen dvæler ved Undre og
							mystiske Handlinger, dens Tid er Følelsens; men det er ogsaa rimeligt at
							vor Fremtidsreligion bliver klar og simpel, reent fri for simpel
							Legemlighed som for legemliggjort Guddommelighed, thi vor Tid er
							Tænkningens. Hedenskabet fandt sine bedste Dyrkere blandt de Mægtige,
							thi den dyrkedes bedst ved Stordaad, da Daadens Udspring først og
							fremmest er Viljen. Kristendommen begyndte hos de Svage i Aanden ...</p>
                  <closer xml:id="idm139992591733984">12/3 67.</closer>
               </div>
               <div xml:id="idm139992591733472">
                  <p xml:id="idm139992591733216">Det er mig ligegyldigt at <hi rend="italics" xml:id="idm139992591732960">synes</hi>, det er mig Alt
							at <hi rend="italics" xml:id="idm139992591732336">være</hi>.</p>
               </div>
               <div xml:id="idm139992591731456">
                  <head xml:id="idm139992591731200">Egoisme</head>
                  <div xml:id="idm139992591730816">
                     <p xml:id="idm139992591730560">At Egoisme er noget Ondt er tidtnok sagt, den kan dog opfattes som
								noget Godt. Der er i Virkeligheden ingen der gjør det Gode for det
								Godes Skyld, ligesaalidt som Nogen gjør det Onde for det Ondes Skyld
								Man gjør det Gode fordi man føler sig forpligtiget dertil
								<!--*dolgoeO*-->dvs. man gjør det Gode for at det man gjør skal
								svare til det Ideal man higer efter at blive lig, det Ideal man saa
								at sige har opstillet af sit futuriske Jeg, det Jeg der skulde være
								Kamplønnen her hvor Aand og Legeme ere samlede. Den bevidste
								Udførelse af noget Godt er Egoisme. Man gjør det Gode for at vinde i
								sit eget Omdømme. Egoisme er: i hvad man tænker, taler og handler
								først og fremmest at tænke <pb n="11" xml:id="s11" facs="adl/jacobsenjp/jacobjp8/jajp8011"/>
								paa sig selv. Der er Egoisme i Rasks Ord: »man skylder <hi rend="italics" xml:id="idm139992591727456">sit</hi> Fædreland Alt«. Hvorfor skylder han
								Fædrelandet Alt? fordi det er <hi rend="italics" xml:id="idm139992591726624">hans</hi>
								Fædreland.</p>
                     <closer xml:id="idm139992591725744">12/3 67.</closer>
                  </div>
                  <div xml:id="idm139992591725200">
                     <p xml:id="idm139992591724944">Andres Dom om mit Jeg er mig ligegyldig hvad mig selv angaar. Dømme
								de ret kan jeg derimod glæde mig over at de kunne se rigtig, dømme
								de fejlagtigt bedrøver det mig at de ikke kunne dømme rigtigt.</p>
                     <p xml:id="idm139992591724112">Det er en dum gammel Tradition, at man selv kjender sig mindst Andre
								kunne vide, hvad man gjør og siger, selv véd man om, hvad man
								tænker, og det er det vigtigste, thi desværre, Ord og Daad ere ofte
								Tanken modsatte .... Dette gjælder naturligvis kun, naar man har
								beskjæftiget sig med sig selv.</p>
                     <closer xml:id="idm139992591723040">12/3 67.</closer>
                  </div>
               </div>
               <div xml:id="idm139992591722368">
                  <div xml:id="idm139992591722112">
                     <opener xml:id="idm139992591721856">
                        <date xml:id="idm139992591721728">22. Maj 1867</date>.</opener>
                     <p xml:id="idm139992591721184">Jeg var i den italienske Opera trods Tid og Penge; jeg saa »Un ballo
								in maschera«. Forstod ikke et Ord, anede dunkelt Meningen, væmmedes
								ved Primadonnaen, kjedede mig over det meste af Musikken og -morede
								mig dog ganske udmærket.</p>
                     <p xml:id="idm139992591720272">Signora Benati! ung, naturlig, glad, skjelmsk, ret smuk, Pagedragt,
								dejlig Stemme - I Guder, hvilket forfærdeligt Angreb paa et ungt
								Hjerte, der slaar varmt for alt Skjønt, maaske endog vel varmt. Hvor
								jeg gaar og hvor jeg staar, ser jeg Signora Benati dandse ud af 4.
								Akt og hører hende synge Arien i 1ste. Hun er næsten Barn, hendes
								Henrykkelse over Bouketterne var stor, hun vilde nødig slippe dem.
								Signor Padilla maatte næsten rykke dem fra hende, for at hun ikke
								skulde generes af dem i sit Spil, - og saa holdt hun dog trodsig
								fast i et af Bouketbaandene. Signora Benati og Examen Artium!
								skrækkeligt, at I ikke kunne forliges! Jeg maa dog se at faa jer til
								det. Se Benati endnu en Gang <hi rend="italics" xml:id="idm139992591719168">maa</hi> jeg.</p>
                  </div>
                  <div xml:id="idm139992591718176">
                     <opener xml:id="idm139992591717920">
                        <date xml:id="idm139992591717792">24. Maj 1867</date>.</opener>
                     <p xml:id="idm139992591717248">»Zwanzig Jahre und noch Nichts für die Unsterblichkeit gethan«. Jeg
								troer næsten jeg har tabt den Smule Færdighed i Behandlingen af <pb n="12" xml:id="s12" facs="adl/jacobsenjp/jacobjp8/jajp8012"/> vort Sprog jeg har haft,
								det er ogsaa en dum Tid! Sne den 24. Maj! Der er vist Noget i
								Stykker med Golfen. Ikke en Gang en Sonet til Benati.</p>
                  </div>
                  <div xml:id="idm139992591715136">
                     <opener xml:id="idm139992591714880">Pintsedag 1867.</opener>
                     <p xml:id="idm139992591714464">Man kan hvad man vil, naar man forstaar hvad man vil. -</p>
                     <p xml:id="idm139992591714016">Man kan kalde det godt eller ondt, min Stræben gaar ud paa: at læse,
								se og høre saameget sandt Skjønt som muligt og at tænke og føle saa
								meget skjønt Sandt som muligt. -</p>
                     <p xml:id="idm139992591713232">Ondt er hvad der strider mod Naturen og dens Love. -</p>
                     <p xml:id="idm139992591712784">Kan man zoologiskt bevise mig at Mennesket er et polygamiskt</p>
                     <p xml:id="idm139992591712320">Dyr vil jeg holde med Mormonerne i <hi rend="italics" xml:id="idm139992591712016">det</hi>
								Stykke. -</p>
                  </div>
                  <div xml:id="idm139992591711072">
                     <opener xml:id="idm139992591710816">
                        <date xml:id="idm139992591710512">20. Juni</date>
                     </opener>
                     <p xml:id="idm139992591709968">Nur durch Leiden wird der Mensch ein Mensch.</p>
                     <closer xml:id="idm139992591709520">
                        <hi rend="italics" xml:id="idm139992591709264">H. Heine</hi>
                     </closer>
                  </div>
                  <div xml:id="idm139992591708320">
                     <p xml:id="idm139992591708064">Kun ved Kvinder vorder Manden »Mand«. Og kun Kvinden gjør en »Mand«
								til Slave.</p>
                  </div>
               </div>
               <div xml:id="idm139992591707232">
                  <head xml:id="idm139992591706976">En begavet ung Mands Dagbog</head>
                  <div xml:id="idm139992591706544">
                     <opener xml:id="idm139992591706288">
                        <date xml:id="idm139992591706160">16. December 1867</date>.</opener>
                     <p xml:id="idm139992591705616">Hvorfor begynde paa en Dagbog! det bliver dog ikke til Noget
								alligevel, - men Collegieheftet er saa pent, og det er saadan en
								dejlig fræk Tittel, jeg har skrevet derforan. Jeg maa være oprigtig
								i højeste Grad i disse Blade. »Intet sundt Menneske skriver Dagbog«.
								Dette er altsaa en Sygejournal. - Ved at skrive Dagbog bilder man
								sig selv en Masse Løgne ind. - Jeg har læst »Per Gynt« i denne Tid
								Lad den sætte sig. Krojsos af A. Flinch. Kold Ild. Aarestrups Digte,
								hvor betegnende er ikke for ham den lille Ritornelle:</p>
                     <lg xml:id="idm139992591704320">
                        <l xml:id="idm139992591704064">»Det faldt mig aldrig ind, at gjøre Regning,</l>
                        <l xml:id="idm139992591703616">Blandt dine Yndigheders Tal, paa denne</l>
                        <l xml:id="idm139992591703184">Snørlivets Silketryk og Rosentegning.«</l>
                     </lg>
                     <pb n="13" xml:id="s13" facs="adl/jacobsenjp/jacobjp8/jajp8013"/>
                     <p xml:id="idm139992591701360">det kunde aldrig falde nogen anden ind end ham at give en saadan
								Iagttagelse Versform og skrive den ned</p>
                     <p xml:id="idm139992591700848">Set »Kjøbenhavn ved Dag« paa Vesterbros Theater. Mærkelig nok var der
								en Ytring deri, der, om den end er gal, dog ligner noget: Det er en
								ung Mand fra Landet, der er yderst utilfreds med Kjøbenhavn og kun
								kan finde sig til Rette, da han er kommen ind paa Regensen blandt en
								Flok Studenter. Ellers ligner det fælt meget »Østergade og
								Vestergade«.</p>
                     <p xml:id="idm139992591699840">Det er egentlig komisk: Jeg ved ikke, hvordan min Prosa ser ud Det
								forekommer mig, der er noget uoriginalt ved den, jeg mener ikke
								uoriginalt; men jeg kjender ikke mig selv i den.</p>
                  </div>
                  <div xml:id="idm139992591699120">
                     <opener xml:id="idm139992591698864">
                        <date xml:id="idm139992591698736">17. December 1867</date>.</opener>
                     <p xml:id="idm139992591698192">Digteren gaaer sig en Tour, Naturen er saa dejlig, saa stor, saa
								levende, hans Følelser røre sig stærkt, hans Læbe nynner: det er
								Undfangelsens salige Øjeblik. Han gaar hjem, tager Papir og Pen,
								skriver og streger ud, tænker og tænker om igjen, former og former
								om igjen: det er Forløsningens haarde Timer. Dagen efter skriver han
								igjen, det gaar lettere, men det er ogsaa mindre værdifuldt: det er
								Efterbyrden. Derfor saa meget daarligt mellem saa meget godt i
								Digterværkerne. Det er raat, men sandt.</p>
                     <p xml:id="idm139992591697008">Naar man, idet jeg efter at have været borte et Øjeblik, træder ind i
								en Kreds, taler om noget Andet end det, der var Talens Gjenstand,
								før jeg gik, og lidt efter at jeg er kommen opgiver dette Emne,
								spiller man i 9 af 10 Tilfælde Comedie. Man har talt om mig; idet
								jeg træder ind begynder En ivrigt at tale om et og Andet; de andre
								deltage ivrigt deri; naar saa man troer Faren overstaaet, holder man
								op og puster. -</p>
                     <p xml:id="idm139992591695936">Hvorfor skriver jeg Digte? For en Gang at blive berømt? Jeg vil ikke
								haabe det. Fordi det er min Natur, fordi det er mig nødvendigt? Det
								koster mig Anstrengelse at skrive et Digt. Fordi jeg mener at burde
								bruge det Pund, jeg maaske har? Jeg er intet Pligtmenneske. For at
								lære mig selv og mine Evners Størrelse at kjende? Lad mig sige:
								maaske, jeg gidder ikke opkaste flere Spørgsmaal.</p>
                     <p xml:id="idm139992591694832">Det er mig aldeles umuligt at sige, om hvad jeg skriver heri virkelig
								er min Mening, eller det blot er Pennegriller (Pendiarrhoe).</p>
                     <p xml:id="idm139992591694288">Mon jeg lumske Menneske ikke inderst, allerinderst i mig huser <pb n="14" xml:id="s14" facs="adl/jacobsenjp/jacobjp8/jajp8014"/> den Tanke: en Gang i Tiden
								bliver du en stor Digter, og naar du saa er død, vil man finde dette
								pene Collegiehefte og glæde sig over dine træffende (?) Bemærkninger
								og finde mange Vink til Bedømmelse af din Personlighed og dine
								Værker og saa udgive det som en Autobiographi! (Var jeg Crittiker
								paa den Tid, vilde jeg sige, at det var noget forbandet forvirret
								Tøj.) Gud, hvor dette kunde føre En, der studerede mig, bag Lyset!
								Af hele Tonen for Ex. af ovenstaaende kunde han komme til at slutte:
								hvor oprigtigt! og saa er Alt dette maaske netop stik imod min
								Mening. Ja, ærede fremtidige Anmelder, jeg kommer ikke med nogen
								Paastand, i det Capitel ved jeg ikke mere end du og sandsynligvis
								mindre, du ved da, hvordan hele Bogen ser ud, jeg kjender kun de
								første Sider.</p>
                     <p xml:id="idm139992591690736">Idag skrevet Digtet: »det er dejligt at leve i Drømmenes Land«. Læst
								i Phantastiske Fortællinger af Edgard Poe.</p>
                  </div>
                  <div xml:id="idm139992591689952">
                     <opener xml:id="idm139992591689696">
                        <date xml:id="idm139992591689568">18. December 1867</date>.</opener>
                     <p xml:id="idm139992591689024">Skrevet Digtet: »o husker du Moder den Gang jeg var lille«. Læst
								Edgard Poe ud og Digte udgivne af Christian Winther 1868.</p>
                     <p xml:id="idm139992591688352">En Digter behøver vist aldrig at være bange for, at [hans] Tanker
								skulle være saa geniale eller hans Følelser saa individuelle, at
								hans Samtid ikke kan fatte dem.</p>
                     <p xml:id="idm139992591687584">Da jeg havde faaet rystet Drengen ud af Ærmet og begyndte at udvikle
								mig aandeligt <!--*dolgoeO*-->dvs. begyndte at studere mig selv,
								blev jeg meget forbavset og tænkte: saadan som du er, er der ingen
								Andre i Verden. Nu ved jeg ad Erfaringens Vej, at der er Mange. Jeg
								kunde have Lyst til at hellige mit Jeg en speciel Undersøgelse
							her.</p>
                  </div>
               </div>
               <div xml:id="idm139992591685856">
                  <head xml:id="idm139992591685600">JEG</head>
                  <div xml:id="idm139992591685216">
                     <p xml:id="idm139992591684960">Jeg er et Menneske, der har Lyst til alt for mange Ting. Jeg kunde
								have Lyst til at studere Botanik, Æstetik, Konsthistorie, Mythologie
								og sikkert meget mere.</p>
                     <p xml:id="idm139992591684208">Min Vilje er maaske stærk i store Ting, svag i Smaating, maaske
								omvendt, maaske for Øjeblikket kvalt af Følelse og Tanke.</p>
                     <p xml:id="idm139992591683536">Min Følelse er stærk, men gjør ingen Larm. (Hvad mener Hr. Jeg om
								Digte? det er dog en Slags Spræl.)</p>
                     <pb n="15" xml:id="s15" facs="adl/jacobsenjp/jacobjp8/jajp8015"/>
                     <p xml:id="idm139992591681776">Naar jeg bliver begejstret, farer det mig koldt ned ad Ryggen. Jeg
								kan let komme til at græde. Gaar i Almindelighed til Yderligheder i
								Følelsessager.</p>
                     <p xml:id="idm139992591681040">Min Tankegang er nogenlunde hurtig, men dog for langsom; maaske klar,
								maaske ikke.</p>
                     <p xml:id="idm139992591680544">Jeg indgyder i Almindelighed unge Piger Tillid.</p>
                     <p xml:id="idm139992591680096">Jeg har vist megen Takt og Finfølelse. Rødmer i Almindelighed uden
								Grund</p>
                     <p xml:id="idm139992591679488">Meget indbildsk. Har vist megen Selvkritik og er vist i det Hele
								taget en god, skarp Krittiker. Meget ærgjerrig.</p>
                     <p xml:id="idm139992591678848">Ovenstaaende er meget muligt aldeles pinende galt.</p>
                     <p xml:id="idm139992591678400">Har meget stærk Tilbøjelighed til at omsætte alt mødende i Poesi. Er
								forfængelig om Sommeren, ikke om Vinteren. Arbejder mest ved Lys.
								Spadserer helst i Dæmring. Drømmer hellere end tænker. Er modtagelig
								for Smiger, naar den er fin. Meget pirrelig. Alt muligvis Løgn.</p>
                  </div>
                  <div xml:id="idm139992591677264">
                     <opener xml:id="idm139992591677008">
                        <date xml:id="idm139992591676880">2. Januar 1868</date>.</opener>
                     <p xml:id="idm139992591676336">Personer af min Omgang som kunne bruges som Modeller ere: Fader,
								Moder, Jeg, (naturligvis!) Fru Michelsen, Anna, Emma, M.N. Nielsen,
								Olaf Møller, Fraenckel, Chr. Gamborg, Fru Christensen, Fru David o.
								s. v. Vixen ikke at forglemme.</p>
                     <p xml:id="idm139992591675424">Hvor jeg er doven! »Ellen« er ikke færdig endnu. Jeg læser i denne
								Tid Körners Biographi. 21 Aar og berømt Digter og Helt. Jeg maa
								rigtignok sige med Don Carlos: »zwanzig Jahre und noch Nichts für
								die Unsterblichkeit gethan«. Dog det kommer nok. (Lad mig huske at
								skrive: Sejerssang <!--*dolgoeO*-->dvs. Sejer i Kjærlighed.)</p>
                     <p xml:id="idm139992591674000">Begyndelse til en Novelle fra 1997:</p>
                     <p xml:id="idm139992591673616">Det var en mørk Januarnat i Aaret 1868, da den unge, endnu ikke
								bekjendte Digter Jens Peter Jacobsen med hastige Skridt ilede hen ad
								de glatte Fliser i Krystalgade (i den graa Oldtid Skiddenstræde, nu
								Diamanttorvet), indsvøbt i en daarlig Overfrakke, tænkende paa de
								geniale Bemærkninger, han havde siddet og gjort i
								Studenterforeningen (dengang paa Gammelholm, nu paa Kejsergade), da
								et Baal af knittrende Cokes, der flammede midt paa Gaden og gav
								Husene paa begge Sider et magiskt rødt Skjær, fik ham til at standse
								og se derpaa; det var Gasvæsensfolk, der optøede Jorden for at komme
								til at gjøre <pb n="16" xml:id="s16" facs="adl/jacobsenjp/jacobjp8/jajp8016"/> Rørene i Stand
								(Den Gang brugte man dette kummerlige Belysningsmiddel.) Derpaa
								ilede han hjem og ... (Ende)</p>
                     <p xml:id="idm139992591670480">skrev dette staaende.</p>
                  </div>
                  <div xml:id="idm139992591669936">
                     <opener xml:id="idm139992591669680">
                        <date xml:id="idm139992591669552">6. Marts 1868</date>.</opener>
                     <p xml:id="idm139992591669008">Sagde jeg det ikke nok! det blev ikke til Noget med det Dagbogeri.
								laften rigtigt gjort Bekjendtskab med Paul Kierkegaard. Læste nogle
								af mine Digte for ham, mente det var rigtigt anlagt, men selve
								Digtene ikke prægnante nok i Udtrykkene. Han har Ret. Det var det
								der er færdigt af Sigurd Sanger han fik Bliver i denne Tid
								modelleret af I. Takanen, finsk Billedhugger.</p>
                  </div>
                  <div xml:id="idm139992591667664">
                     <opener xml:id="idm139992591667408">
                        <date xml:id="idm139992591667280">8. Marts 1868</date>.</opener>
                     <p xml:id="idm139992591666736">Man kan, naar man studerer Algerne, næsten komme til at tro, at der
								er en personlig Gud, der den Gang da han skabte Verden og Tingene i
								den, sad med et stort Stykke Tegnepapir for sig og et Blyant i
								Haanden og kradsede først simple Cirkler og Triangler op og saa
								pyntede paa dem med Prikker og Streger (Diatomophyceae), dernæst
								allehaande løjerlige Figurer, som det nu faldt ham ind
								(Phycocromophyceae), saa trak Paralleler og fik Confervae frem, de
								var saa lette at tegne, derfor tegnede han saa mange.</p>
                  </div>
                  <div xml:id="idm139992591665536">
                     <opener xml:id="idm139992591665280">
                        <date xml:id="idm139992591665152">4. April 1868</date>.</opener>
                     <p xml:id="idm139992591664608">Hvis der var en personlig Gud og jeg troede paa ham, vilde jeg bede,
								saa Haaret paa hans Hoved vilde rejse sig, og han selv af
								Forfærdelse og Angst sende sin Dødsengel til mig og tæmme mig i
								Paradis ved Kjedsomhed, for at ikke Helvede med mig i Spidsen skulde
								sejre over Himlen. Men nu troer jeg ikke, beder altsaa ikke - men
								ønsker, -faaer ikke, men drømmer.</p>
                  </div>
                  <pb n="17" xml:id="s17" facs="adl/jacobsenjp/jacobjp8/jajp8017"/>
               </div>
               <div xml:id="idm139992591661936">
                  <head xml:id="idm139992591661680">Sære og synderlige Drømme<lb xml:id="idm139992591661360"/> opdrømde av Jens Peter Jacobsen<lb xml:id="idm139992591661024"/>
							Anno 1868</head>
                  <div xml:id="idm139992591660608">
                     <head xml:id="idm139992591660352">
                        <hi rend="italics" xml:id="idm139992591660096">1. Drøm</hi>
                     </head>
                     <p xml:id="idm139992591659280">Jeg var oppe til Philosophicum.1 R. Nielsen fortalte mig, at han godt
								kunde lide, at jeg studerede Botanik.2 Saa spurgte han mig om, hvad
								jeg vilde op i. Jeg svarede »Substantialitet«,3 men han misforstod
								mig vist og hørte da om Subjectivitet. Maaske var det omvendt. Jeg
								kunde Intet. Nielsen hjalp mig vist; thi jeg sad hele Tiden som paa
								Naale, for at han ikke skulde prostituere sig ved ulovlig Hjelpen.
								Folk sagde, at jeg havde faaet nogle positive Charakterer. Jeg
								tvivlede og tillod mig at se i Protokollen, der mærkværdig nok var
								en Dynge Papir, hvori Fragmenter af Musikalskt Album. Jeg troer, at
								jeg undrede mig derover og tænkte ved mig selv: at da Nielsen jo var
								et alsidigt Menneske og gav sig af med Musik og Maleri, var det vel
								saaledes, det var kommet der. Mærkværdig nok vare Candidaterne
								ordnede efter Lav, og mærkværdig nok maatte jeg søge mig selv i
								Skorstensfejerlavets Rækker; der stod da Charakteren: »forbi«. Jeg
								spurgte Nielsen, om jeg var dumpet, og han bejaede det. Thi gik jeg
								hændervridende op og ned ad Gulvet og befandt mig oppe hos Rudolph
								Schmidt, min Manuducteur. Nu kom noget Vrøvl om en Michael Gjørup og
								en Frederik G. Der var en Kat inde i Stuen, hvilket jeg ikke yndede
								og sagde, at jeg kun frygtede 2 Ting, nemlig Kjedsomhed og Katte.4
								R. Schmidt truede med at faa en Fru X's lille Kat op, hver Gang vi
								læste.</p>
                  </div>
                  <div xml:id="idm139992591656224">
                     <head xml:id="idm139992591655968">
                        <hi rend="italics" xml:id="idm139992591655712">2. Drøm</hi>
                     </head>
                     <p xml:id="idm139992591654896">Jeg kom ude fra Vesterbro. Gik saa ned i en Urtebod for at kjøbe
								Salep.5 Saa noget Pris-Vrøvl. Jeg lagde 2 Specier6 paa Disken, som
								pludselig forsvandt. Jeg klagede, men det hjalp ikke. Saa søgte jeg
									<note anchored="true" xml:id="idm139992591654160">1. Det var i Philosophicumsdagene og jeg havde flere Gange
									hørt paa Examinationen.</note>
								                <note anchored="true" xml:id="idm139992591653296">2. Et Menneske havde fortalt mig, at R.N. særlig yndede unge
									Fagmænd</note>
								                <note anchored="true" xml:id="idm139992591652464">3. Læst om Substants om Aftenen.</note>
								                <note anchored="true" xml:id="idm139992591651728">4. Dette havde jeg samme Dag eller et Par Dage i Forvejen
									erklæret et Par Mennesker.</note>
								                <note anchored="true" xml:id="idm139992591650864">5. Havde dette i Sinde om Dagen.</note>
								                <note anchored="true" xml:id="idm139992591650160">6. Havde laant 2 Specier samme Aften og siddet og leget med
									dem.</note>
								                <pb n="18" xml:id="s18" facs="adl/jacobsenjp/jacobjp8/jajp8018"/> allevegne. Pludselig fandt
								jeg - jeg troer, den faldt ned fra et Træ, der voksede udenfor Boden
								- en gammel romersk Sølvmynt, noget større end en Specie. Men
								Kræmmeren tog den fra mig og sagde, at det kunde jeg vel være tjent
								med at faa den i Stedet. Saa søgte jeg i hans Kones Gjemmer, jeg
								troer et Sybord. Kræmmeren sagde: De kan jo anmelde det for
								Politiet; men jeg frygtede for ikke at faa Pengene igjen alligevel.
								Svenden sagde: vær dygtig distrait,7 Hr. Vinding!8 til Principalen.
								Jeg blev ved at søge. Men nu holdt Principal og Svend mine Arme. Jeg
								stred imod og vaagnede.</p>
                  </div>
                  <div xml:id="idm139992591647184">
                     <head xml:id="idm139992591646928">
                        <hi rend="italics" xml:id="idm139992591646672">3. Drøm</hi>
                     </head>
                     <opener xml:id="idm139992591645856">
                        <date xml:id="idm139992591645728">August 1868.</date>
                        <lb xml:id="idm139992591645440"/> Kjære Erik!</opener>
                     <p xml:id="idm139992591645008">Jeg læser i denne Tid: Tusend og en Nat, Schleiden Grundzüge der w.
								Botanik, Uhlands Gedichte, Poul Møllers Aphorismer og Philosophiens
								Historie, Heines Briefe, Olaf den Helliges Saga, Immermanns
								Münchhausen, Didrik af Berns Saga, Juliet and Romeo, Heibergs
								Critikker, skriver paa Hervert Sperring og en Feuilleton »fra
								Bornholm«. -!!!!!!!!!</p>
                     <p xml:id="idm139992591644000">Undertiden er jeg tilmode, som om jeg laa i en Ligkiste, og giver de
								Gamle Ret med Hensyn paa Ymers Hjerneskal. Vi ere døde, vi <note anchored="true" xml:id="idm139992591643456">7.
									Havde hørt noget af Søren Kierkegaard samme Aften, hvor dette
									Ord var anvendt paa en mærkelig Maade.</note>
								                <note anchored="true" xml:id="idm139992591642528">8. Havde i Forbigaaende set et Portrait af Musikeren Vinding
									paa Store Kjøbmagergade.</note>
								                <note anchored="true" xml:id="idm139992591641664">9. Havde samme Aften set en Pantomime i Tivoli, der foregik
									tildels i Slukefter.</note>
								                <note anchored="true" xml:id="idm139992591640896">10. Havde i disse Dage faaet en Stok og tænkt, nu kan Villiam
									beholde sin Stok i Fred i Sommerferien.</note>
								                <pb n="19" xml:id="s19" facs="adl/jacobsenjp/jacobjp8/jajp8019"/> have levet og ere nu
								begravede og vente paa Opstandelsen. I Regn og Slud din</p>
                     <closer xml:id="idm139992591638608">j.p.j. ...</closer>
                  </div>
                  <div xml:id="idm139992591638064">
                     <p xml:id="idm139992591637808">Ligesom varmt Vand kan opløse langt mere af et Salt end koldt,
								saaledes kan det Æsthetiske smelte langt mere Sandselighed end det
								Ethiske. Prøven er om noget udchrystalliserer sig som blot
								Sandselighed, da er der for meget.</p>
                     <p xml:id="idm139992591636912">Intet dannet Menneske i vor Tid kan udtale Ordet: »rørende«, uden at
								der i Stemmen skjælver et Gran Ironi.</p>
                     <p xml:id="idm139992591636272">Hvor uhyggelig maa en Mimoseskov ikke være i stille Blæst, naar
								Træerne røre sig, som om de vare levende.</p>
                     <p xml:id="idm139992591635632">Thorvaldsen sagde: »det gaar tilbage, jeg synes formelig godt om mine
								Arbejder.«</p>
                     <p xml:id="idm139992591635056">Han havde Ret, det var et Tegn paa [at] Idealet ikke levede saa
								kraftigt i ham, ikke havde sin fordums Skjønhed, siden han kunde
								finde det saa godt udtrykt i sine Arbejder.</p>
                     <p xml:id="idm139992591634272">Skade, at J.L. Heiberg ikke kjendte »Hervert Sperring«, hvilket
								ypperligt Exempel paa det dramatiske i det Lyriske!</p>
                     <p xml:id="idm139992591633616">Ved hvilke Ideassociationer vækker en Kvinde i 30 Aars Alderen
								Vaarminder?</p>
                     <p xml:id="idm139992591633056">Hans Ord summede som Spyfluer om hans døde Tanker.</p>
                     <p xml:id="idm139992591632560">Jens saa, at han med halvlukkede Øjne nynnede en Svensk Melodi, ikke
								for at synge, men for at tilbagekalde en Situation, og fortalte ham
								derpaa, at hans (ikke Jenses) Forlovede sang smukt og især Svenskt.</p>
                     <p xml:id="idm139992591631712">De tre vare paa det Standpunkt af Fuldskab, da Selvkritikken endnu
								ikke er ganske kvalt. Den Affecterede begyndte at synge »Lad os <pb n="20" xml:id="s20" facs="adl/jacobsenjp/jacobjp8/jajp8020"/> synge og dandse gemytlig
								omkring.« Nej, den er kjedelig, brølte En. Saa synge vi en Anden:
								»Lad os synge og dandse gemytlig osv.«</p>
                     <p xml:id="idm139992591629552">I Vorbasse i Jylland har man den Tro at en Hugorm naar den har bidt
								iler mod Vand, kan nu den Bidte komme til Vand før Hugormen er han
								lægt, hvis ikke maa han lide.</p>
                     <p xml:id="idm139992591628784">Paa Vorbasse Mark tjente en Glarmester, forøvrigt en slet Person,
								mange Penge ved at gaa om med en stor Øgle paa sit bare Bryst
								(Bønderne tro nemlig at ogsaa Øglerne stikke.) Det minder om indiske
								Jongleurers Slangekunster.</p>
                     <p xml:id="idm139992591627888">En Mand i Vorbasse kjendte en Formel mod Hugormebid; man bar en
								halvdød bidt Pige ind til ham, han læste og hun stod straks op og
								gik rask ud.</p>
                     <p xml:id="idm139992591627168">Formlerne skulde meddeles Mænd af Kvinder og Kvinder af Mænd</p>
                     <p xml:id="idm139992591626640">Da Formlerne indeholde Guds og Fandens Navn ansaaes Brugen af dem for
								gudsbespottelig. En Kone i Vorbasse kjendte Formlen for at stille
								løbske Heste men vilde ikke bruge den. Først da hun saa at en Mand,
								der sad paa Vognen, vilde miste Livet, hvis Hestene ikke standsede,
								fremsagde hun Formlen og Hestene stode stille.</p>
                     <p xml:id="idm139992591625536">En nordisk Digtning skal ligne en Kjæmpehøj, men det slaar tidt Fejl
								for Digterne, og istedet for Kjæmpehøjen faa vi en Barnerumpe
								garneret med Grønt.</p>
                     <p xml:id="idm139992591624800">Hos mig vække kogte Rejer paa en Tallerken altid Minder om
								Barnemordet i Bethlehem.</p>
                     <p xml:id="idm139992591624208">Undertiden har jeg en Fornemmelse af, at jeg gaar paa Havets Bund, og
								alle de dumme Torsk og Østers sidde og gaa og glo og gabe paa mig
								uden at kunne forstaa, hvilken Fisk jeg: Mennesket, er.</p>
                  </div>
                  <div xml:id="idm139992591623264">
                     <pb n="21" xml:id="s21" facs="adl/jacobsenjp/jacobjp8/jajp8021"/>
                     <p xml:id="idm139992591621904">»Du forlanger at jeg skal skrive dig til om min Barndom, hvilket
								kløgtigt Forlangende, saa kan du se i Indholdet hvorledes jeg <hi rend="italics" xml:id="idm139992591621488">var</hi>, og paa Formen hvorledes jeg <hi rend="italics" xml:id="idm139992591620736">er.«</hi>
							              </p>
                     <p xml:id="idm139992591619920">Somme Damers Teint er altid i Solnedgangsbelysning.</p>
                     <p xml:id="idm139992591619472">Hos somme Mænd er Hovedet ikke Legemets Krone, men simpelthen en
								Fortykkelse af Halsen.</p>
                  </div>
                  <div xml:id="idm139992591618752">
                     <p xml:id="idm139992591618496">Bjørnson er en stor Anatom, ikke Digter, kun naar han ryster paa
								Haanden, hvad sjeldent sker, ejer hans Værker Poesi. (Marie Stuart i
								Skotland).</p>
                     <p xml:id="idm139992591617776">Bjørnson mangler Stemning.</p>
                     <p xml:id="idm139992591617328">Erik tog sin Theaterkikkert, husede med den, som man hilser med det
								fyldte Glas, satte den for Øjet og drak det skjønne Billed</p>
                     <p xml:id="idm139992591616656">Erik laa og læste, han blev bevæget, og Taarerne traadte ham i
								Øinene, men han vilde ikke gjerne græde, han knipsede og rystede med
								Fingrene som for at smelde Bevægelsen bort.</p>
                     <p xml:id="idm139992591615856">Naar man ser en Dame i Herreklæder, kan man forstaa, hvad en Dame
								føler overfor en Herre.</p>
                     <p xml:id="idm139992591615264">Stakkels Fyr! han var løben løbsk fra Frue Kirke og helt ned i
								Studiestræde, da Kudsken indhentede ham og vredt smed Pidsken i
								Snavset og sagde: er du tosset, tror du, jeg gider rende saadan
								efter dig? Stakkels 8-aarige! at leve i Illusionen som Hest saa
								langt og saa blive revet ud af den. Stakkels Fyr! ydmyg og bedrøvet
								tog han Pidsken op af Snavset.</p>
                  </div>
                  <div xml:id="idm139992591614096">
                     <pb n="22" xml:id="s22" facs="adl/jacobsenjp/jacobjp8/jajp8022"/>
                     <opener xml:id="idm139992591612736">Bøn er Lyrik.</opener>
                     <p xml:id="idm139992591612304">Det er et altfor ængsteligt personligt Forhold der kommer frem naar
								en Digter læser sine egne Vers op. Baade han og Tilhørerne befinde
								sig som vare de henholdsvis Linedandser og hans Tilskuere.</p>
                  </div>
                  <div xml:id="idm139992591611344">
                     <p xml:id="idm139992591611088">Det er en uendelig comisk Situation, at høre et Menneske gaa og
								moralisere over og tordne imod den Art Mennesker hvortil han selv
								hører. Man faar en Fornemmelse af at man er pligtig at agere
								vedkommende for at dog Nogen kan faa Godt af Skjendene.</p>
                     <p xml:id="idm139992591610144">Du skal! raaber Ideen - det og det og det! Hvordan? spørger
								Vedkommende.</p>
                  </div>
                  <div xml:id="idm139992591609456">
                     <p xml:id="idm139992591609200">Sæt at en Mand sov og drømte at han døde og kom i Paradis og at han i
								Drømme fornam hele Salighedens Fryd og saa vaagnede. Vilde da Livet
								ikke være ham saa utaaleligt og uskjønt, at han ikke kunde udholde
								at blive i det, men maatte tage sig selv af Dage, og saa springe i
								Helvedes Gab.</p>
                     <p xml:id="idm139992591608192">Sæt at en Mand sov og drømte at han døde og kom i Paradis og at han
								saa som han var midt i Paradisets Fryd virkelig døde. Han var i
								Paradis og fløj til Paradis idet han døde; mon Døden ikke her blot
								bevirkede at han vaagnede til sit gamle Jordliv og undgik Døden.
								Eller forsattes han til Paradis i 2den Potens?</p>
                     <p xml:id="idm139992591607184">Der var dog ingen Morder større end Cain. Abel blev dræbt, ved ham
								fik Adam, Eva og Cain at vide hvad Død var, at Legeme og Aand kunde
								skilles; men Abel vidste det ikke da han døde. Hans Aand var
								vildsom, han kunde jo tro han havde mistet alle Sandser og dog
								levede paa Jorden, han kjendte jo ikke Døden. Hvad andre Aander
								vilde meddele ham kunde han ikke forstaa. Stakkels Abel han flakker
								vel endnu vildsom om; Cain led fordi han bragte Døden over dig, du
								led Døden og vidste ikke hvad Døden var, det hele blev forrykket for
								dig. Sandelig: gives der vanvittige Aander da er Abel en af dem.</p>
                     <pb n="23" xml:id="s23" facs="adl/jacobsenjp/jacobjp8/jajp8023"/>
                     <p xml:id="idm139992591604304">Der var en Mand der tog engelsk Salt og gik didhen hvor Saltet drev
								ham. Den næste Dag var der Intet tilbage af ham; kun hans Hat og
								Støvler saaes. Det er latterligt og dog saa uendelig vemodigt. Holdt
								Pantheismen Myther saa maatte denne være dens Mythe par preference.
								Hellere vilde jeg være Forfatter til denne Anecdote end til alle
								Hertzes »Dramatiske Arbejder«. Aldrig har det Lavcomiske rummet
								noget mere Ophøjet. Der kunde skrives risstærke Bind om dette.</p>
                     <p xml:id="idm139992591603136">Paa Sirius levede for Aartusinder siden et lykkeligt Folk. De havde
								naaet det Højeste Livet kunde drives til. En Morgen var Klodens
								ædleste og største Mænd forsamlede, da rejste en Yngling sig og
								talte: Vor Old er lykkelig, maaske kan en end lykkeligere komme,
								maaske ikke. Den Slægt, der nu lever, kan bare en Tid; men maaske
								ville de Bedste En efter En gaa bort og en Ringere komme i deres
								Sted. Vi kunne bare et Liv. Lad os Alle dø paa en Gang; sammen kunne
								vi fange Lykke i det andet Liv. - Og disse Ord gik med Lynets Fart
								Sirius rundt, og da Aftenstunden kom sprang hver Sjæl paa Kloden i
								Havet, med Digternes skjønneste Ord paa Læben og Vismændenes dybeste
								Tanker i Sindet. Derfor glimter Sirius saa stolt fra Himlen med alle
								Farver vuggende paa sine Straaler.</p>
                     <p xml:id="idm139992591600832">Der var et Par Elskende, der nøde Sandselighedens højeste sammen, men
								i det sandseligste Øjeblik, blev Aandens Angst saa stor, at den
								flygtede. Sammen laa de to Lig. Og de der saa det forargedes og
								mente at Intet kunde være afskyeligere. Det var det ogsaa: Pigen
								burde have døet i Barselseng!</p>
                     <p xml:id="idm139992591599776">Sæt nu at den Ene døde; men den Anden levede.</p>
                     <p xml:id="idm139992591599280">Mon ikke en Græker en Gang skulde have sagt, at Livet var en Rus og
								Hadeslivet Tømmermændene, der fulgte paa Sviren?</p>
                     <p xml:id="idm139992591598624">Menneskelivet er som Støvatomerne, der en Tidlang svæve i Solskinnet
								glimrende i alle Farver og saa siden lægger sig som et graat Lag paa
								Gulvet.</p>
                  </div>
                  <div xml:id="idm139992591597760">
                     <pb n="24" xml:id="s24" facs="adl/jacobsenjp/jacobjp8/jajp8024"/>
                     <p xml:id="idm139992591596400">Efterhaanden som jeg kommer mere og mere ind i den nyere danske
								Digtekonsts Frembringelser indseer jeg klarere og klarere at jeg
								hidtil har arbejdet ganske i Taaget og at jeg, dersom jeg ikke tager
								Skeen i en anden Haand, aldrig vil blive til Noget. Baade De og jeg
								har taget fejl, vi har været som hin daarlige Jomfru Martha, der
								gjorde sig Besvær med mange Ting og glemte det ene Fornødne. Det ene
								Fornødne er Uskyldighed »Uden vi blive som Børn komme vi ingenlunde
								paa det danske Parnas.« Vor Poesie er en ren Edens Have, hvor
								Digterne gaa om i den bareste Uskyldighedstilstand; der er kun den
								Forskjel paa dem og Adam og Eva, at de alligevel bærer Figenbladet -
								men paa den anden Side mangler de Kjønsdelene.</p>
                  </div>
                  <div xml:id="idm139992591594624">
                     <opener xml:id="idm139992591594368">
                        <hi rend="italics" xml:id="idm139992591594112">Niels Lyhne</hi>
                     </opener>
                     <p xml:id="idm139992591593296">han var saa stor mægtig som kun den er der ikke har forsøgt sine
								Kræfter og som har alle sine uudførte Gjerningers Magt i sig.</p>
                     <p xml:id="idm139992591592624">Selvmessiaseringen der ikke tør udtale sig forklæder sig som Johannes
								Døberen der bereder Vejen.</p>
                     <p xml:id="idm139992591592016">Der vil altid i den sande Kritikers Holdning overfor den sande Kunst
								være noget af Cavalerens Holdning overfor den skjønne Dame.</p>
                     <p xml:id="idm139992591591344">Til Syvende og Sidst er Reformationen ikke andet end en Omskrivning
								af Catholicismen til Brug for nordlige Nationer. Reformationen
								fremkalder Jesuiterne, standser Catholicismen i dens Udvikling. Uden
								Reformationen vilde Catholicismen i sin datidige Renaissance-Frihed
								ganske rolig være gaaet oven ud af sig selv. Reformationer deler
								Menneskehedens Kræfter og de hinanden bekæmpende Parter, opbruge
								disse Kræfter eller binde dem i Kamp - altsaa gaa de tabt for
								Udviklingen i altfald for en stor stor Del.</p>
                  </div>
               </div>
            </body>
         </text>
      </body>
   </text>
</TEI>