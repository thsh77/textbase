<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>I solskin</title>
            <author>Topsøe, Vilhelm</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-14+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140237638462464">
                     <name xml:id="idm140237638462208">
                        <surname xml:id="idm140237638462080">Topsøe</surname>, <forename xml:id="idm140237638461616">Vilhelm</forename>
                     </name>
                  </author>
                  <title xml:id="idm140237638461328">Udvalgte Skrifter</title>
                  <pubPlace xml:id="idm140237638461040">København</pubPlace>
                  <date xml:id="idm140237638460528">1923</date>
                  <biblScope>2-58</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <text xml:id="workid54696" decls="#biblid54696">
            <front xml:id="idm140237638359888">
               <head xml:id="idm140237638359632">I SOLSKIN<lb xml:id="idm140237638359344"/> (1867)</head>
               <pb n="2" facs="adl/topsoe/topsoe1/tops1002" xml:id="idm140237638358928"/>
            </front>
            <body xml:id="idm140237638358032">
               <pb n="3" facs="adl/topsoe/topsoe1/tops1003" xml:id="idm140237638357776"/>
               <div xml:id="idm140237638357008">
                  <p xml:id="idm140237638356752">Sommerhimlen var næsten ganske klar, kun enkelte Smaaskyer fløde i
							langsomt vexlende Skikkelse henover den. Lyst og fredeligt laa i Solens
							Glød den gamle Domkirke med sine knejsende Taarne og den lille By ved
							Kirkens Fod med de røde Tage og mange grønne Træer. Husene laa saa dybt
							nede, Kirkens gamle Spir knejste saa vidt ud over det om liggende Land.</p>
                  <p xml:id="idm140237638355712">Der havde været Tider, hvor den mægtige Kirke med Rette havde knejset med
							sine Taarne og som en Hersker skuet milevidt ud i Egnen, Tider, hvor den
							ringe By havde pranget med mange andre Taarne og Spir. Mægtige
							Kirkefyrster havde fra den kuet Konger og Stormænd; Konger, hvis Navn
							betød Stordaad, hvis Fjender laa for deres Fødder, havde færdedes under
							de høje Hvælvinger, og stolte Riddersmænd, hvis Navne høre Historien
							til, havde med Ærefrygt betraadt de Fliser, paa hvilke nu den rolige
							Borgermand gaaer. Thi Tiderne ere forandrede, de mægtige Konger, Bisper
							og Stormænd ere døde, deres Værker sunkne i Tidens Hav. Byen er bleven
							lille, en venlig, ubetydelig Kjøbstad, hvis Navn kun er en Erindring.</p>
                  <p xml:id="idm140237638355328">Men Sommersolen skinner saa venligt paa Ringheden, og Byen ligger i den
							saa stille, som nogen Provindsby kan være en varm Sommereftermiddag. Der
							sees ingen Mennesker paa Gaden, Gardinerne i alle Husene paa Solsiden
							ere nedrullede, der er tomt i alle Boutikkerne; kun i enkelte staaer en
							Kjøber, som ikke har Lyst til atter at gaae ud i Solskinnet, og fører en
							langsom, venskabelig Passiar med Kjøbmanden eller Svendene, der finde
							det behageligt at staa lænet mod Disken og fra den mørke Boutik see ud i
							det varme Sollys uden at <pb n="4" facs="adl/topsoe/topsoe1/tops1004" xml:id="idm140237638355072"/> anstrænge sig
							paa nogensomhelst Maade. Overalt Stilhed og Varme. Selv paa
							Jernbanestationen, Byens travleste Sted, staae Waggoner og Lokomotiver
							og gjennemhedes i rolig Uvirksomhed langsomt af Solens Straaler, en
							eenlig Banevogter stirrer fra et køligt Sted paa den af Varme dirrende
							Luft og henad Jernbaneskinnerne, der strække sig langt, langt ud i
							Skyggeløsheden, og paa hvilke det synes umuligt, at noget larmende,
							uroligt Tog skulde kunne lade sig see en saadan Eftermiddag. Overalt
							Stilhed og Varme, men meest stille og varmt er der dog paa den store,
							aabne Plads, hvor Domkirken ligger. Solen synes at have særlig
							Forkjærlighed for dette Strøg. De vældige Mure og de knejsende Taarne
							see saa kraftige ud i dens Lys, som om Aarhundrederne vare gaaede den
							ligesaa sporløst forbi som den lette Sky, der nu sejler hen over de
							slanke Spir, Kirkegaarden, hvis Muur begrændser den ene Side af Pladsen,
							bliver saa lys og solbeskinnet, som om det aldrig kunde være til Sorg
							for noget Menneske, naar dens brede Gitterport aabnede sig, men især ved
							den gamle Kapitelgaard, der, omgivet af store Linde, ligger ved den
							anden Side, synes det, som om Sol og Sommer have deres Yndlingssted.
							Solen kjærtegner de røde Mure med de takkede Gavle og den kraftige
							Vedbend, der ofte næsten tillukker Vinduerne, og hvert Træ og hver Busk
							i Haven synes at staa bedre end Træer og Buske i nogen anden Have i
							Byen.</p>
                  <p xml:id="idm140237638515296">Kapitelgaarden bestaaer af to Fløje. I den ene boer Kancelliraaden, der
							er Amtsforvalter og Bestyrer af Kirkens Formue, i den anden, der er
							bygget ud i Haven, er der for nogle Aarhundreder siden indrettet
							Fribolig for Enker efter Provster og Præster i Stiftet. Ligesaa venlig
							og lys som den gamle Gaard er at see til udefra, ligesaa hyggelig er den
							indenfor med sin fliselagte Forstue, sine brede Egetræes Trapper og
							store panelede Værelser.</p>
                  <p xml:id="idm140237638514224">I Stueetagen er Kancelliraadens Kontorer. De store Lindetræer udenfor
							lade kun enkelte Solglimt spille igjennem, og Bønderne, der komme for at
							betale Afgifter og Restancer og afgjøre deres øvrige Forretninger, finde
							Stedet i høj Grad køligt og tiltalende i Modsætning til Varmen, der
							hersker udenfor. Kancelliraaden og hans Skriver udgjøre hele
							Kontorpersonalet; der er vel normeret Gage for en Fuldmægtig, men <pb n="5" facs="adl/topsoe/topsoe1/tops1005" xml:id="idm140237638513232"/> Posten er for Tiden ikke besat, thi den
							forrige Fuldmægtig er bleven forflyttet, og Kancelliraadens eneste Søn
							ventes først paa denne Dag hjem fra Kjøbenhavn, hvor han har taget den
							juridiske Embedsexamen. Den lille Vakance medfører iøvrigt ingen
							Ulemper, thi der er ikke meget at bestille, skjøndt Embedet er stort og
							godt. Kancelliraaden og Skriveren tale lidt med en eller anden Bonde,
							der kommer ind, skrive lidt, slaa lidt op i store og gamle Bøger og see
							meget ud af Vinduet paa den sollyse, blaa Himmel, der viser sig over
							Træerne, kortsagt, drive Forretningerne, saaledes som det er behageligt
							at drive dem en varm Sommerdag i et køligt Kontor.</p>
                  <p xml:id="idm140237638512256">Kancelliraaden er iøvrigt, hvad det Ydre angaaer, en lidt svær Mand med
							et godmodigt Ansigt og zirligt redte graa Haar, for det Indres
							Vedkommende en velvillig Flegmatiker, der holder Middelvejen i Alt. Han
							vil nødigt reent fordømme Nogen eller Noget, men søger altid at drage et
							undskyldende Moment frem, ligesom for at undgaae enhver ubehagelig
							Utilfredshed med Verden; paa den anden Side er det meget sjeldent, at
							han ubetinget beundrer Nogen eller Noget og derved anerkjender absolut
							Overlegenhed. Folk, som de ere fleest, er hans Ideal; han holder meest
							af at forestille sig Verden som fuld af skikkelige, respektable
							Mennesker, der ikke give hinanden meget at tænke paa, og det gjør ham
							oprigtigt ondt at høre tale om Andres Sorg og Ulykke, hvorfor han ogsaa
							ønsker at høre saa lidt af den Slags som muligt. Han bestyrer sit Embede
							tilfredsstillende, har aldrig faaet Næse af Ministeriet, staaer sig godt
							med Biskop og Stiftamtmand og meget godt med Amtmanden, med hvem han
							endog omgaaes, skjøndt han paa den anden Side er en meget yndet
							Selskabsbroder hos Kjøbmandsfamilierne i Byen. Som Politiker er han
							liberal, og endelig interesserede han sig paa denne Tid meget levende
							for Oldsager, Udgravninger o. s. v., stadigt i det Haab, at Kongen, der
							alt eengang havde undersøgt nogle Gravsteder i Kirken, skulde gjentage
							sine Forskninger. Naar han selv befandt sig i Kirken, forlod han den
							aldrig uden at have banket paa en eller anden Flise, skrabet lidt Kalk
							af paa Muren for at finde Freskomalerier eller paa anden Maade
							tilfredsstillet sin Længsel efter at gjøre et mærkeligt Fund, der kunde
							vække Opmærksomhed paa allerhøjeste Sted. Denne <pb n="6" facs="adl/topsoe/topsoe1/tops1006" xml:id="idm140237638334800"/> Dag faldt ham lidt lang, thi han ventede jo sin
							Søn hjem fra Hovedstaden. Dennes Examen havde vel ikke, som Faderen
							udtrykte sig, faaet det »allerbedste« Udfald, men det var dog heller
							ikke gaaet daarligt. Sagen er, at han havde faaet anden Karakteer.
							Ulykken var imidlertid ikke stor, og det var ikke uden Grund, at
							Kancelliraaden saae Sagen i et bedre Lys end de fleste Fædre, især naar
							de ere Kancelli eller andre Raader, pleje at gjøre; thi der var al mulig
							Sandsynlighed for, at Sønnen nu strax kunde blive forsørget som hans
							Fuldmægtig og med Tiden, da han var et flittigt og ordentligt Menneske,
							blive hans Efterfølger i Embedet. Fruen havde vel undertiden, siden den
							Maaned, da Sønnen havde været næstøverst i sin Klasse, drømt om at see
							ham som en af Landets første Mænd eller ialfald som Etatsraad i
							Kjøbenhavn, men da hendes Mand ikke var utilfreds, meente hun heller
							ikke at burde være det og ilede nu rastløst om i Kjøkken og Spisekammer
							for at berede Alt til den festlige, lille Familiemiddag, som skulde
							modtage den Hjemkomne, og som derfor var sat til en noget senere Tid end
							ellers.</p>
                  <p xml:id="idm140237638332000">Kontortiden var endt, Skriverens stille Haab var gaaet i Opfyldelse, han
							var bleven indbudt til at deeltage i Middagen og ilede nu hjem for at
							meddele sin Moder, den gamle Skomagerenke i Strædet, den glædelige Nyhed
							og efter Evne smykke sig til Festligheden. Kancelliraaden skyndte sig at
							komme sin Kone til Hjælp med en Tjenstvillighed, der vidnede om, at han
							ikke uden Lyst deeltog i huuslige Sysler. Med Interesse forhørte han sig
							om Ændernes Tilstand, og om Jordbærrene vare plukkede af det rigtige
							Bed, og gik derpaa selv ned i den gamle, hvælvede Kjælder, hvor i
							svundne Tider den Viin var ældet, der havde kvæget tørstige Domherrer og
							Bisper, og hvor han nu udsøgte den lille Flok af Offere, der skulde
							forherlige Festen.</p>
                  <p xml:id="idm140237638354688">Med en vis højtidelig Følelse fremtog han af en Krog, hvori der laa to
							Flasker, den ene af disse. Det var en sjelden, gammel Madeira, de to
							sidste af et Dusin, han engang for mange Aar siden havde faaet som
							Foræring. Disse to vare alt for flere Aar siden lagte tilside til denne
							Dag, han skaanede dog nu den ene.</p>
                  <p xml:id="idm140237638353664">»Den gjemme vi til hans Forlovelse,« sagde han ved sig <pb n="7" facs="adl/topsoe/topsoe1/tops1007" xml:id="idm140237638353408"/> selv, idet han med stille Glæde betragtede
							Flaskernes Ydre, hvor Støvet laa saa fast, at det neppe lod sig tørre
							af.</p>
                  <p xml:id="idm140237638352224">Med den Mands hele Alvor, der veed, hvorledes det skal være, forbød han
							Kokkepigen paa det Strængeste at tørre Flasken af, den skulde staae paa
							Bordet i sin graa Dragt som Midtpunktet i hele Anretningen. Han saae paa
							sit Uhr.</p>
                  <p xml:id="idm140237638351328">»Nu maa han snart komme,« sagde han til sin Kone, idet han gned sig i
							Hænderne, »det er dog en Lykke at faa sin Søn vel hjem, efterat et af de
							vigtigste Afsnit i hans Liv er endt, - Lad blot ikke
							Slikaspargeserne faae formeget Salt.«</p>
                  <p xml:id="idm140237638350672">Han gik ind i Spisestuen, for, inden han tog sin nye Frakke paa, at kaste
							et prøvende Blik paa Bordet. Dette Værelse var om Sommeren det bedste i
							Huset, højt, rummeligt og køligt, med mørke Paneler og Væggene beklædte
							med store, bibelske Stykker, alt ganske i samme Tilstand, som da det for
							hundrede Aar siden var bleven moderniseret. Det vendte ud mod Haven,
							hvor Solen skinnede stærkt og gjorde det grønne Viinløv, der hang om
							Vinduerne, halvt gjennemsigtigt. Bordet stod midt i Værelset og saae med
							sine Blomster, sin sneehvide Dug og sit gammeldags Sølvtøj saa
							indbydende ud, at Kancelliraaden ganske oversaae den eneste Person, der
							var i Værelset, en smuk, ung Pige, der stod i en af de rummelige
							Vinduesfordybninger med Ansigtet halvt vendt mod Lyset og betragtede de
							lette Skyer deroppe, bløde, lyse, bestandigt vexlende for Vinden. Hun
							vendte sig mod den Indtrædende og gik henimod ham.</p>
                  <p xml:id="idm140237638348128">»Goddag, goddag, Margrethe!« raabte han glad. »Er De allerede der? Kan De
							see, vi gjør Stads af vor Søn? De dejlige Blomster er vist fra Dem?«</p>
                  <p xml:id="idm140237638347568">»De ere fra Moders Have,« sagde den unge Pige.</p>
                  <p xml:id="idm140237638347120">»Jeg kan see det,« sagde Kancelliraaden, »de store Roser voxe kun paa
							Deres Espalier. Det var smukt af Deres Moder at spendere dem. Jeg veed,
							at hun holder ligesaameget Hævd over sin »Dronning Marie« som jeg over
							min gamle Madeira.«</p>
                  <p xml:id="idm140237638346464">»Saa maa Moder vel altsaa have meent, at der var ligesaamegen Grund for
							hende til at komme med sine bedste Roser som for Dem til at traktere med
							Deres bedste Viin.«</p>
                  <p xml:id="idm140237638345888">»See, det var et smukt Svar,« sagde Kancelliraaden muntert og tog hende i
							Haanden, »men, hvor De seer fiin og lys <pb n="8" facs="adl/topsoe/topsoe1/tops1008" xml:id="idm140237638345488"/>
							og nydelig ud, og jeg er saa støvet, saa De næsten kunde blive smudsket
							paa Deres klare Kjole af at see paa mig. Deres Moder kommer vel strax?
							Naa farvel, farvel, jeg maa skynde mig op og faae min nye Frakke paa,«
							og han ilede ud af Døren.</p>
                  <p xml:id="idm140237638344032">Den unge Pige gik atter hen paa sin Plads, lænede sig til Karmen og saae
							opmærksomt paa de lette Skyer deroppe, bløde, lyse, bestandigt vexlende
							for den letteste Sommervind.</p>
                  <p xml:id="idm140237638343248">Hun og hendes Moder, Konsistorialraadinden, boede i den Fløj af
							Kapitelgaarden, som var indrettet til Fribolig, og hvor
							Konsistorialraadinden var en Art Abbedisse eller Forstanderinde. Hun
							havde som Følge heraf den bedste Lejlighed, lidt større Hævning end de
							andre Damer, og da hun tillige havde en Titel, en lille Formue, og
							hendes Mand havde været Provst ved selve Domkirken, hørte hun til Byens
							Patricierfamilier. Hun og hendes Datter udgjorde Kancelliraadens
							fortroligste Omgang og regnedes med til Familien. Den afdøde
							Konsistorialraad havde, som hans Enke undertiden lod sig forlyde med,
							»protegeret« Kancelliraaden og væsentlig bidraget til, at han fra at
							være Fuldmægtig hos Stiftsskriveren var bleven den Mand, han nu var. Det
							var en Selvfølge efter det nære Forhold, hvori de to Familier stode til
							hinanden, at den gamle Frue og hendes Datter skulde spise til Middag hos
							Kancelliraadens paa denne Dag.</p>
                  <p xml:id="idm140237638340816">Margrethe og den unge Kandidat havde været Legekammerater. Som Skoledreng
							havde han gjort hende Foræringer af de forskjellige Sjeldenheder, han
							erhvervede sig ved Kjøb eller egen Bedrift: Fuglereder, Segl,
							Salamandere og andre Naturmærkværdigheder. Som ung Student havde han
							bragt hende Glimt fra en anden Verden end den, der begrændsedes af
							Kapitelgaardens Mure, en Verden fuld af Liv og Bevægelse, som det var
							bleven ham forundt at betræde.</p>
                  <p xml:id="idm140237638339744">Døren gik op. Konsistorialraadinden traadte ind i sin sorte Atlaskes
							Stadskjole og med sit Strikketøj under Armen. Den gode Dame studsede ved
							at see sin Datter ene i Værelset og udbrød lidt fornærmet: »Man har nok
							ikke ventet os saa tidligt. Der er heller Ingen i Dagligstuen.«</p>
                  <p xml:id="idm140237638338736">»De vide vist slet ikke, at Du er kommen, Moder,« sagde Margrethe
							hurtigt, thi hun vidste, at hendes Moder var lidt <pb n="9" facs="adl/topsoe/topsoe1/tops1009" xml:id="idm140237638297792"/> mere tilbøjelig til at blive fornærmet end til
							atter at blive forsonet.</p>
                  <p xml:id="idm140237638296752">»De havde dog al Grund til at vente os nu, Klokken er fire,« sagde Fruen
							endnu en lille Smule skarpere.</p>
                  <p xml:id="idm140237638296240">Til alt Held stak imidlertid Kancelliraadinden Hovedet og en med en Slev
							venskabeligt vinkende Haand ind ad den anden Dør.</p>
                  <p xml:id="idm140237638295584">»Bedste Frue,« bad hun indstændigt, »De undskylder nok, at jeg ikke
							kommer ind og tager høfligt mod Dem, men jeg tør ikke overlade Karen at
							stikke Bollerne paa Suppen, især naar De spiser hos os.«</p>
                  <p xml:id="idm140237638294960">»Siger Intet, min Bedste, siger Intet,« udbrød Konsistorialraadinden
							aldeles formildet, »jeg gaaer ind i Dagligstuen og venter.«</p>
                  <p xml:id="idm140237638294416">»Ja gjør det, saa er De sød,« og Hoved, Haand og Slev forsvandt atter af
							den ene Dør og den gamle Frue og hendes Datter af den anden.</p>
                  <p xml:id="idm140237638293872">Der blev stille i Huset, men kun et Øjeblik, da lød der raske Trin paa
							Trappen, Udraab og højrøstede Stemmer. Fruen uden Slev, hendes Mand med
							halvt paatrukken Frakke kom ilende ind i Dagligstuen, hvor allerede
							Konsistorialraadinden og hendes Datter havde modtaget den Ankommende.
							Ung, kjøn og livsglad stod han der i Stuen, en lille Smule Forlegenhed
							var udbredt over hans Ansigt, thi han vendte jo ikke hjem med det gyldne
							Skind, med første Karakteer, men, da han saae, at alene det, at han var
							kommet hjem, voldte saa stor Glæde - Kancelliraaden havde
							nemlig besluttet først senere paa Eftermiddagen at vise sin
							Misfornøjelse - begyndte denne Følelse hurtigt at forsvinde,
							og kun, naar han mødte Margrethes smilende Ansigt, vendte den pinlige
							Fornemmelse tilbage.</p>
                  <p xml:id="idm140237638291696">Saasnart der var bleven en Smule Stilhed i Stuen, begyndte han da ogsaa
							med en rask Beslutning paa en Udvikling af, hvor uheldig han havde
							været. Det hele havde været en ulykkelig Tilfældighed - han
							havde besvaret alle Opgaverne tilfredsstillende med Undtagelse af een,
							som han paa Grund af dens uheldige Affattelse havde misforstaaet. Som en
							Følge heraf havde han i dette ene Fag leveret en vel i og for sig meget
							rigtig, men ikke til det stillede Spørgsmaal svarende <pb n="10" facs="adl/topsoe/topsoe1/tops1010" xml:id="idm140237638290512"/> Afhandling; man tillagde nu netop af en eller
							anden Grund, som han ikke forstod, dette Fag en særlig Betydning. Da han
							tillige paa Grund af sine Informationer, der stadigt faldt sammen med
							Forelæsningstimerne, ikke havde besøgt disse meget, frygtede han for, at
							denne Omstændighed ikke havde været uden Indflydelse paa den, som han
							selv maatte tilstaae, strænge Bedømmelse, der var bleven ham tildeel.</p>
                  <p xml:id="idm140237638288832">Denne lille biografiske Skildring havde al ønskelig Virkning, Margrethes
							venlige Øjne hvilede saa deeltagende paa ham, der efter de lange Aars
							Anstrængelser havde havt saa liden Løn, og Kancelliraaden, der ikke
							ønskede at forbittre sig noget Øjeblik af sit behagelige Liv med den
							Tanke, at Kjøbenhavns Universitet havde forurettet hans Søn, skyndte sig
							for tiende Gang at klappe ham paa Skulderen, idet han mumlede noget om,
							at hans Stilling dog maaskee alligevel kunde blive bedre end mangen
							Andens med bedste Karakteer, og ved sig selv tænkte, at han nu kunde
							fritage sig for den alvorlige lille Samtale om Examinens Udfald,
							Embedsexaminens Betydning o. s. v., hvorpaa han havde forberedt sig, men
							hvortil han ikke havde glædet sig.</p>
                  <p xml:id="idm140237638286720">Det bankede ærbødigt paa Døren, den unge Skriver traadte forlegent ind.</p>
                  <p xml:id="idm140237638286176">»De kommer lidt seent, Jensen,« sagde Kancelliraaden strængt, thi han
							havde dog endnu bevaret en ubestemt Trang til at vise sig lidt
							alvorsfuld i Anledning af den anden Karakteer.</p>
                  <p xml:id="idm140237638285584">Jensen, som havde staaet udenfor i et Kvarteer og banket afvexlende paa
							forskjellige Døre, men saa sagte, at Ingen kunde høre det, taug i en
							Tilstand af overvældende Forlegenhed.</p>
                  <p xml:id="idm140237638284800">»Maa jeg saa bede Dem tage Damer,« sagde Kancelliraaden, som ved den
							lille Udladelse fuldstændigt havde gjenvundet sit gode Lune, idet han
							bød Konsistorialraadinden den ene og sin Kone den anden Arm. Christian,
							den unge Kandidat, gik bagefter med Margrethe.</p>
                  <p xml:id="idm140237638284112">»De bliver straffet med ingen Damer at faae, Jensen,« raabte han
							godmodigt og gjengav derved denne sin Appetit til den flotteste Diner,
							han nogensinde havde bivaanet.</p>
                  <p xml:id="idm140237638283536">Det var et hyggeligt lille Familiegilde, der nu fulgte.</p>
                  <pb n="11" facs="adl/topsoe/topsoe1/tops1011" xml:id="idm140237638283152"/>
                  <p xml:id="idm140237638282416">Gjennem de store, aabne Vinduer strømmede den friske Luftning fra Haven
							og Lindetræers og Syringers søde Duft ind i Stuen. Fruen var med Rette
							tilfreds med Madlavningens Udfald, som ikke lod der være det Mindste for
							Konsistorialraadinden at udsætte, og Kancelliraaden tænkte med Stolthed,
							at han kunde have budt baade Stiftamtmanden og Biskoppen af de Flasker,
							der prydede Bordet. Konsistorialraadinden udbragte den unge Kandidats
							Skaal, Kancelliraaden takkede og udbragte til Gjengjæld hendes og hendes
							Datters Skaal i et Foredrag, der i Korthed, men paa den mest glimrende
							Maade fremhævede hendes og hendes afdøde Mands Fortjenester af
							Samfundet. Han drak i sin Velvillie flere Gange et Glas med den unge
							Jensen, der herved gjordes saa dristig, at han begyndte at lee af
							Kancelliraadens Historier førend de Andre, og da dette ogsaa blev vel
							optaget, vovede sig til paa egen Haand at raabe Hurra efter Christians
							Skaal, ja omgikkes endog ligetil Maaltidets Slutning med dristige Planer
							om at udbringe Kancelliraadens Skaal.</p>
                  <p xml:id="idm140237638280080">Christian syntes ganske at have trøstet sig over den af det rets og
							statsvidenskabelige Fakultet lidte Forurettelse. Han saae meget dristigt
							ind i sin Borddames smukke, milde Øjne og endte Talernes Række med en
							Skaal for Kvinden, der indeholdt saa heldige Reminiscentser fra
							Studenterforeningen, at ethvert Spor af disharmonisk Misfornøjelse med
							den Afslutning, hans akademiske Løbebane havde faaet, derved
							udslettedes.</p>
                  <p xml:id="idm140237638279008">Han fik en Plads paa Faderens Kontor, hvorfra man haabede, at han ved
							Lejlighed og ved Amtmandens Velvillie skulde kunne glide ind i
							Fuldmægtigpladsen. Han havde selv egentligt ønsket at holde en lille
							Ferie, men, da han i Løbet af nogle Dage var bleven bekjendt med
							Forretningerne, renoncerede han villigt herpaa. I Virkeligheden vare
							disse heller ikke af anstrængende Natur. Den største Tid kunde han
							tilbringe med at læse Aviserne og anstille Betragtninger over, hvor
							langt mere behageligt det var at sidde roligt i den magelige Kontorstol
							end at færdes ude paa solrige Marker og skyggeløse Veje, som de Bønder
							gjorde, med hvem Kontoret havde sine fleste Forretninger. Han glædede
							sig tillige ret ved at tænke paa, hvorledes hans Ansættelse havde givet
							ham et <pb n="12" facs="adl/topsoe/topsoe1/tops1012" xml:id="idm140237638277824"/> velkomment Paaskud til at
							unddrage sig fra Deeltagelse i en Fodtour til Jylland med nogle
							Universitetskammerater. Med Velbehag udmalede han sig i Kontorets kølige
							Skygger Billedet af, hvorledes de kæmpede sig frem i Solhede og tæt,
							stillestaaende Støv paa sandede Landeveje eller uendelige Lyngheder,
							hvor en Boeuf og en halv Bajer vare mange Mile borte, eller klattrede op
							ad Himmelbjerget, medens Thermometret stod paa + 30°. Der var
							endnu en Behagelighed ved Kontoret. Han behøvede kun at læne sig lidt
							tilbage paa sin Kontorstol, saa kom netop Konsistorialraadindens Vinduer
							indenfor hans Synskreds, Oftest saae han vel kun de hvide Gardiner og de
							blomstrende Rosentræer, men det var dog ikke sjeldent, at der ogsaa
							viste sig en ung, smuk Pige, hvis nydelige Figur endmere fremhævedes af
							den klare, lette Sommerkjole. Naar hun tog sit Sytøj og satte sig ved
							Vinduet, og maaskee af og til kastede et Blik over til Kontoret, da
							glemte han ganske Pantebøger og Jordskyld og kunde sidde længe med
							Blikket fæstet paa hende.</p>
                  <p xml:id="idm140237638274448">Medens udenfor Vinduet Lindenes Blade bevægede sig langsomt for
							Sommervindens Luftning, stege Drømme og Erindringer frem for ham.</p>
                  <p xml:id="idm140237638273776">Han tænkte paa sine Drengeaar, hvorledes han og Margrethe havde færdedes
							sammen i den store gamle Have, i Fællesskab besiddet og drevet en lille
							Parcel paa to Kvadratalen af denne og troligt deelt det Bytte, de gjorde
							af nedfalden Frugt, med hinanden. Senere, da han kom ind i Latinskolen,
							deelte han vel for en stor Deel med de andre Drenge den
							jomsvikingeagtige Foragt for »Piger«, som indtil Konfirmationsalderen er
							temmelig almindelig hos det stærkere Kjøn, og følte sig uendelig højt
							hævet over den lille, flere Aar yngre Pige, men han undlod dog sjeldent,
							skjøndt i en nedladende Tone, naar de om Eftermiddagen mødtes i Haven,
							at meddele, naar han havde »smurt« en anden Dreng, faaet Nul i
							Mathematik eller udført en anden lignende ungdommelig Heltegjerning. Og
							da blidere Følelser for Kvindekjønnet begyndte at gjennemstrømme det
							unge Bryst, og det opdagedes, at flere af Klassens Drenge vare poetisk
							begavede og besang Naturens Skjønhed, Efteraarets Pragt og ulykkelig
							Kjærligheds tilintetgjørende Virkning paa det menneskelige Liv, og
							nærede stille <pb n="13" facs="adl/topsoe/topsoe1/tops1013" xml:id="idm140237638271680"/> Tilbøjelighed for unge
							Damer, hvis Vinduer de gik forbi paa Vejen til Skolen - da
							begyndte ogsaa Christian at betragte den smukke, lille Margrethe med
							andre Øjne end hidtil. I en fortrolig Time tilstod han for sin bedste
							Ven, der var i Kost hos en Bundtmager og leed af ulykkelig Kjærlighed
							til dennes rødkindede og rødhaandede Datter, at ogsaa han paa sin Side
							vidste, hvad Kjærlighed var, og leed Skinsygens Kvaler for en ung
							Soraners Skyld, en Søn af en i Stiftelsen boende Præsteenke, der var
							meget farlig paa Grund af sin blaa Uniform med Fønixknapperne, og om
							hvem Margrethe engang havde sagt, at han lignede Carl af Rise. Ja, en
							Dag i Sommerferien, da han havde en til Vished grændsende Formodning om,
							at denne og Margrethe havde kysset hinanden i Ribsbuskene, tænkte han
							endog for Alvor paa at slaaes med Drengen og blev strax samme Aften
							Digter, idet han forfattede et længere Kvad om en Ungersvend, der havde
							mistet Fader, Moder, Søster og Broder, og stod ganske alene i Verden,
							indtil han i Skoven mødte den dejligste Rose, hvilket Møde i høj Grad
							forbedrede hans sjælelige Tilstand, indtil det viste sig, at samme Rose
							en Aften i Maaneskin besveg hans trofaste Hjerte under Bøgenes Kroner,
							hvilket atter havde til Følge, at Alt omkring ham blev sort og mørkt, og
							Døden nærmede sig.</p>
                  <p xml:id="idm140237638268976">Denne Udgydelse reenskrev han paa et Stykke fiint Brevpapir, gjemte det
							nederst i sin Skuffe og tog i en ny fortrolig Time det bestemte Løfte,
							at Bundtmagerens Kostgænger, hvis Christian døde, skulde indfinde sig
							hos hans Forældre, forlange Nøglen til hans Kommode og brænde dette
							Papir uden at læse det.</p>
                  <p xml:id="idm140237638267904">Hans Tanker gik fra Drengeaarene til Tiden, da han blev Student. Han
							mindedes, hvor uendeligt eensom han i Begyndelsen følte sig i det nye
							Liv, dette nye Liv, der dengang forekom ham saa stort. Hans Tanker søgte
							da med Veemod hjem til den stille Kapitelgaard med dens bekjendte
							Ansigter, men det fejlede aldrig, at de da særligt dvælede ved en ung
							Pige, halvt Barn endnu, men allerede saa smuk - og naar i
							Studenterforeningen ved de lystige Sold Stemningen pludselig fik et
							heelt andet Anstrøg, medens de unge Studenter begejstret og
							længselsfuldt sang: »Sparsomt i Norden vi Blomsterne finde«, <pb n="14" facs="adl/topsoe/topsoe1/tops1014" xml:id="idm140237638266784"/> da fremsteg bestandigt for hans Sjæl det samme
							Billed, og han sang Stroferne:</p>
                  <lg xml:id="idm140237638265728">
                     <l xml:id="idm140237638265472">»Hende vi elske, mens Hjertet det slaaer,</l>
                     <l xml:id="idm140237638265088">Hende vi prise, mens Læben formaaer«,</l>
                  </lg>
                  <p xml:id="idm140237638264480">med dobbelt Inderlighed.</p>
                  <p xml:id="idm140237638264096">Han mindedes, hvorledes han havde længtes efter den første Ferie, da han
							for sit Hjem skulde fremtræde i hele Glandsen som den vinge Student fra
							Hovedstaden med de nye Ideer og de nye Forestillinger, hvorledes han
							higede efter at meddele sig, efter at vise hen paa et Liv, de derude
							ikke kjendte, fortælle om de nye Forbindelser, han havde sluttet,
							Studenternes Lærdom og Betydning i Samfundet, og tillige erindrede han,
							hvorledes der ikke var Nogen, hvem han higede saameget efter at have til
							Tilhørerinde som Margrethe.</p>
                  <p xml:id="idm140237638263024">Hans Forventninger opfyldtes, han følte, at den unge Pige med de barnlige
							Forestillinger saae op til Studenten med det frie Blik paa Livet, der
							alt havde lært saameget og kjendte saameget til Verden. Alle de unge
							Kontorister og Handelsmænd med de store Hænder og de spraglede
							Halstørklæder forstod han ganske at stille i Skygge. Og da han vendte
							tilbage til Hovedstaden, syntes han, at han paa den ene Maaned var
							bleven dobbelt saa mandig som før, og han sang de to Strofer af den
							smukke Studentersang med en vis triumferende Sikkerhed.</p>
                  <p xml:id="idm140237638261952">Margrethes Billede var vedbleven at snoe sig gjennem hans Tilværelse,
							ikke med nogen stærk, betagende Lidenskab, men som en lys, velgjørende
							Erindring, som han stundom søgte med mere, stundom med mindre Trang.</p>
                  <p xml:id="idm140237638261104">Og nu - ja det var Hovedpunktet i hans Drømmerier: »Hvad nu?«
								<hi rend="italics" xml:id="idm140237638260688">-</hi>
						            </p>
                  <p xml:id="idm140237638259936">Christian var imidlertid langtfra indskrænket til at see Margrethe fra
							Kontorets Vinduer. Hun og hendes Moder vare næsten daglige Gjæster
							ovenpaa, og han selv indfandt sig ogsaa hyppigt i Konsistorialraadindens
							Lejlighed eller i hendes private Lysthuus, hvor man i den varme
							Sommertid sad som i et af Husets Værelser.</p>
                  <p xml:id="idm140237638258848">Den gamle Frue holdt meget af af politisere, men hun kunde ikke faae sin
							Videbegjærlighed stillet hos Kancelliraaden.</p>
                  <pb n="15" facs="adl/topsoe/topsoe1/tops1015" xml:id="idm140237638258192"/>
                  <p xml:id="idm140237638257456">thi denne, der hyldede Hegels Sætning: »Was ist, das ist vernünftig«,
							holdt meest af at tage Forholdene, som de vare, bryde sig saa lidt som
							muligt om, hvorledes de kunde være og burde være og saae Alt fra den
							lysere Side. Christian derimod interesserede sig som de fleste af hans
							Jævnaldrende meget for Politik, saameget mere, som den af dem, han fra
							Drengeaarene havde sluttet sig meest til, og hvem han ganske saae op
							til, Knud Sparre, var en meget ivrig Politiker. Det var derfor altid en
							stor Glæde for den gamle Frue, naar hun saae ham komme med »Dagbladet«,
							som han holdt for sin egen Fornøjelse, og som han hver Dag bragte hende.</p>
                  <p xml:id="idm140237638255584">Saa satte hun sig tilrette, skjød Brillerne fast og strikkede dobbelt saa
							ivrigt.</p>
                  <p xml:id="idm140237638255008">»Hvorledes gaaer det med den svenske Alliance?« eller »Hvorledes gaaer
							det med Dannevirkes Befæstning?« var gjerne det Spørgsmaal, hvormed hun
							modtog ham, thi det var just den smukke Sommer, da man drømte de
							lykkelige Drømme, anede, at noget Stort, Af gjøren de og Heldbringende
							laa ude i Fremtiden, da der var ligesom noget Vækkende i hele Luften.</p>
                  <p xml:id="idm140237638253840">»Ja, lad dem kun komme, disse Stortydskere,« sagde hun en Dag, da der var
							kommet Efterretning om, at Tydskland under Trusel af Forbundsexekution
							forlangte en ny Indrømmelse af Danmark, »lad dem komme til Dannevirke.
							Det er ikke for Intet, at de har saa travlt med at omtale den i deres
							tydske Blade og indrømme, at den ikke er til at spøge med. Der er høje,
							stærke Volde og dybe Oversvømmelser og over hundrede Kanoner staae der
							jo alt, gode danske Kanoner fra Linieskibene, som længes efter at komme
							med. Min Søstersøn, som har ligget i Lejr dernede, har givet mig en
							rigtig god Beskrivelse af, hvor stort og fortræffeligt Alt er.«</p>
                  <p xml:id="idm140237638252240">»Og den svenske og norske Hær maa De da ikke glemme,« lagde Christian
							til.</p>
                  <p xml:id="idm140237638251760">»Glemme den? Nej, ligesaalidt som de skulle glemme den, naar de engang
							have havt at gjøre med den. To Konger og tre Kongerigers Hær, der alle
							slaaes som een Mand, det er et Syn, som de Tydskere sjelden have seet.
							Vi skal feje dem ud, vi skal kaste dem hen. Havde jeg blot en Søn, som
								<pb n="16" facs="adl/topsoe/topsoe1/tops1016" xml:id="idm140237638250848"/> kunde være med! Jeg føler paa mig
							selv, at han ikke vilde falde, men komme hjem med Sejr.«</p>
                  <p xml:id="idm140237638249760">Man hørte raske Skridt gjennem Haven, og en ældre Mand nærmede sig
							Lysthuset.</p>
                  <p xml:id="idm140237638249184">»Goddag, Hr. Overlærer,« sagde Christian, »saa tidligt paa
							Morgenstunden?«</p>
                  <p xml:id="idm140237638248704">»Ja,« sagde den Kommende, Overlærer Ludvigsen ved den lærde Skole, »jeg
							kommer for at fortælle store og gode Nyheder. Jeg har lige faaet Brev
							fra vor Rigsdagsmand, og han fortæller for ganske vist, at Alliancen med
							Sverrig er afsluttet og tiltraadt af Frankrig. Det gaaer efter al
							Sandsynlighed løs til Efteraaret. Det bliver store Dage for vort
							Fædreland.«</p>
                  <p xml:id="idm140237638247504">»Ja, tænkte jeg ikke nok, at vi vilde faae godt Nyt at høre idag?« sagde
							Konsistorialraadinden. »Jeg har kunnet føle det paa mig ligefra
							Morgenstunden.«</p>
                  <p xml:id="idm140237638246928">»Det glæder mig at skulle være den Første, som bragte Nyheden,« sagde
							Overlæreren. »Jeg var først ovre hos Kancelliraaden; jeg kunde ikke
							blive paa Skolen, men maatte ud med mine Nyheder, skjøndt det kun er et
							af de korte Frikvarterer, og det vil komme til at gaa ud over den
							latinske Stiil i sjette Klasse.«</p>
                  <p xml:id="idm140237638245840">»Det har jeg altid tænkt mig om Frankrig,« sagde Christian dybsindigt,
							»Napoleon <hi rend="spat" xml:id="idm140237638245472">maatte</hi> gjøre det, han fortsætter Onklens
							Traditioner og har blot ventet paa en Lejlighed til at gjengjælde
							Danmark den Troskab, det viste ham. Desuden vil han paa den Maade
							nemmest naae sit Maal, at faae Rhingrændsen.«</p>
                  <p xml:id="idm140237638244224">»Hør, veed De hvad, Hr. Ludvigsen, nu skal De sætte Dem ned, medens
							Margrethe henter Noget af min gamle Solbærrom, et Glas af den har De
							ærligt fortjent.«</p>
                  <p xml:id="idm140237638243648">»Nej Tak, Frue, De maa undskylde, jeg tør ikke blive længere fra
							Drengene, den halve Time ef alt gaaet. Hvis Skolen skulde faae Lov i
							Anledning af Nyheden, kommer jeg igjen.«</p>
                  <p xml:id="idm140237638243056">»Gud veed, om Ludvigsen dog havde Ret,« sagde Christian atter
							eftertænksomt, da den Omtalte var ilet bort til den latinske Stiil. »Det
							lyder mig dog noget usandsynligt.«</p>
                  <p xml:id="idm140237638242464">»Troer Du det nu ikke?« sagde Konstiorialraadinden. »Det lader saa
							tvivlraadigt og ubestemt, det var Eet, og dernæst skal et ungt Menneske
							altid troe det Bedste. Hellere stole for- <pb n="17" facs="adl/topsoe/topsoe1/tops1017" xml:id="idm140237638242000"/> meget paa det Gode end for lidt. Det vilde jeg have lært min Søn,
							havde jeg havt nogen.«</p>
                  <p xml:id="idm140237638240928">»Men det nytter dog heller ikke at hengive sig til falske Illusioner,«
							svarede Christian lidt overlegent, »og naar man erkjender, at det ingen
							Sandsynlighed har for sig, at Frankrig skulde hjælpe os, hvorfor skal
							man saa ikke udtale sin Erkjendelse? Man maa tage Forholdene, som de
							ere.«</p>
                  <p xml:id="idm140237638239888">»Det lyder nu saa klogt,« sagde Fruen, »men tænkte Alle saaledes, hvordan
							troer Du saa det gik i Verden? Vi bleve Pjalte Allesammen.«</p>
                  <p xml:id="idm140237638239344">Margrethe, som hele Tiden havde siddet fordybet i sit Arbejde uden at
							skjænke den politiske Samtale nogen Interesse, saae halvt forskrækket
							op.</p>
                  <p xml:id="idm140237638238624">»Men De misforstaaer mig virkelig aldeles,« sagde Christian fornærmet.</p>
                  <p xml:id="idm140237638238144">»Naa ja, ja, det komme vi nok ud af,« sagde den gamle Frue, »Du er jo
							ellers en flink Fyr, og den Dag, Du kommer og siger: Nu er Krigen
							begyndt og nu rejser jeg til Dannevirke, blive vi nok enige, enten saa
							Frankrig er med eller ikke. Vi skal forsyne Dig godt med Uldent, baade
							Trøjer og Strømper og sende Dig alle gode Sager over.«</p>
                  <p xml:id="idm140237638237008">»Jeg tænker ogsaa nok, vi tilsidst komme ud af det,« sagde Christian,
							»foreløbigt skal jeg paa Kontoret, jeg har meget travlt idag.«</p>
                  <p xml:id="idm140237638236464">Og dermed gik han sin Vej; men det nagede ham, at Margrethe havde hørt
							sin Moder sige om ham, at dersom Alle tænkte som han, bleve vi Pjalte
							Allesammen.</p>
                  <p xml:id="idm140237638235728">Det var nemlig gaaet op for ham, at han virkelig elskede Margrethe. Han
							følte vel ingen særlig Trang til at betragte Maanen, naar den skinnede
							over Domkirken, eller anstille andre astronomiske Observationer. Han
							hengav sig ikke til metriske Øvelser eller eensomme Spadseretoure og
							betragtede ikke Blomster, Træer og Lysvirkninger i Landskabet paa
							nogensomhelst anden Maade end tidligere, men han befandt sig altid meget
							vel i Margrethes Selskab, savnede hende, naar han ikke var sammen med
							hende, og forestillede sig det som en overordentlig behagelig og
							lykkelig Tilstand at være forlovet eller gift med hende. I den smukke
							lille By med Skov og Sø, hvor Vinter og Sommer, Foraar og Efteraar
							skiftede <pb n="18" facs="adl/topsoe/topsoe1/tops1018" xml:id="idm140237638233744"/> saa fredeligt, og det ene Aar
							gik ligesaa roligt hen som det andet, skulde Livet glide hen i hyggelig
							Fred, i behagelig Stilhed.</p>
                  <p xml:id="idm140237638232720">Han var ikke urolig for, hvad Svar Margrethe vilde give ham, men længtes
							dog meget efter en Afgjørelse. Vel havde han besluttet ikke at forlove
							sig, før han var bleven Fuldmægtig, men paa den anden Side følte han dog
							en Trang til at udtale sig, til paa en Maade forud at faae Forholdet
							stiltiende ordnet og sikkret. Det var imidlertid vanskeligt for ham at
							faae Lejlighed til saaledes at antyde sine Følelser. De saaes vel ofte,
							da de næsten levede som i een Familie, men netop af denne Grund saaes de
							ogsaa meget sjeldent uden Vidner, og naar de endelig et sjeldent Øjeblik
							mødtes alene, var Forholdet mellem dem altid undergaaet en eller anden
							let Forandring, og Margrethe lidt mere fremmed og tilbageholdende
							ligeoverfor ham end ellers.</p>
                  <p xml:id="idm140237638230544">En Formiddag sad hun alene i det store Lysthuus og syede. Som det ofte
							var Tilfældet, indfandt Christian sig lidt efter aldeles hændelsesviis.
							Margrethe blev lidt rød, da han nærmede sig og sad en lille Smule
							længere, end det var naturligt, inden hun mærkede, at han kom, men sagde
							dog meget roligt sit »Godmorgen«.</p>
                  <p xml:id="idm140237638229440">Christian blev staaende ved Indgangen til Lysthuset, han vovede ikke at
							sætte sig ved hendes Side, thi der var kun et saa lille Stykke tilovers
							af Bænken, at han var kommen hende meget nær, hvis han havde sat sig
							ned.</p>
                  <p xml:id="idm140237638228560">En ligegyldig Samtale begyndte, men Replikerne faldt meget langsomt. Man
							hørte i længere Mellemrum ingen anden Lyd end den eensformige Summen af
							Insekter, som dandsede om i Solskinnet. Margrethe undgik saa meget som
							muligt at møde Christians Blik, der ufravendt var hæftet paa hende.
							Christian vidste neppe, hvad hans Læber halvt mekanisik sagde, Margrethe
							følte langsomt Rødmen stige op i sine Kinder og sin Forvirring voxe og
							samlede kun med Møje sine Tanker til Svar.</p>
                  <p xml:id="idm140237638227392">Han havde en Stok i Haanden og tegnede med den i Gangens Sand og i det
							lille Bed udenfor Lysthuset. Han saae en lille, uanseelig Plante i det,
							tankeløst rev han den op.</p>
                  <pb n="19" facs="adl/topsoe/topsoe1/tops1019" xml:id="idm140237638226624"/>
                  <p xml:id="idm140237638225888">»Men, Christian, hvad gjorde Du?« raabte Margrethe forskrækket.</p>
                  <p xml:id="idm140237638225424">»Hvad er det?« spurgte han.</p>
                  <p xml:id="idm140237638225040">»Aah, det var forresten Intet,« sagde hun, »det var en lille Plante, som
							jeg fik af gamle Kirstine, min Amme, sidste Gang, jeg besøgte hende. Hun
							sagde, det var en Lykkeurt, en lille, sjelden Blomst, hun havde funden i
							sin Have ved Nymaane. Den viser Menneskets Skjæbne; naar den trives
							godt, bliver den lykkelig, som har plantet den. Du veed nok, at hun er
							meget overtroisk og troer paa Eliefolk og kan see Bakkepigen sidde ved
							Galgebakken; jeg troer naturligvis heller ikke paa, hvad hun siger, men
							tog Blomsten for ikke at støde hende og plantede den der.«</p>
                  <p xml:id="idm140237638223440">»Jeg synes, at der har staaet en Rosenbusk før,« sagde Christian.</p>
                  <p xml:id="idm140237638222976">»Det har der ogsaa,« sagde Margrethe forlegent, »men den har jeg taget
							op. I Begyndelsen stod den lille Plante kun daarligt, jeg vilde prøve,
							om jeg dog ikke kunde faae den til at trives, og tog Rosenbusken op,
							fordi den tog Solen fra den. Det hjalp ikke; men paa eengang kunde jeg
							see, at den slog Rod og begyndte at voxe. Det var blot derfor, jeg blev
							bedrøvet, da Du rev den op.«</p>
                  <p xml:id="idm140237638221728">»Det gjør mig meget ondt,« sagde Christian med et saa ulykkeligt Ansigt,
							at Margrethe kom til at lee deraf. Han tog forsigtigt den lille Plante
							op fra Jorden og undersøgte dens Tilstand; men der var intet Haab om, at
							den vilde trives. Rødderne vare revne heelt af. Om Eftermiddagen bragte
							han det smukkeste Rosentræ, han havde kunnet opdrive i Byen, og plantede
							det i Lykkeurtens Sted, men det forekom ham dog til Trods for Margrethes
							venlige Tak, at han ikke ret havde gjort sin Forseelse god. Hun og
							hendes Moder stode just i Begreb med at spadsere ud tilligemed en af de
							gamle Damer, der boede i Klosterfløjen, og han bad om at maatte ledsage
							dem.</p>
                  <p xml:id="idm140237638220128">Byens Omegn var dejlig, med Skov og Sø og hjemlige Marker. Alt var
							dobbelt dejligt i den sildige Eftermiddagstime.</p>
                  <p xml:id="idm140237638219488">Nær Byen laa store Skove. I Udkanten af disse, rundt omgivet af høje,
							kratbevoxede Skrænter laa en gammel Vandmølle.</p>
                  <pb n="20" facs="adl/topsoe/topsoe1/tops1020" xml:id="idm140237638218832"/>
                  <p xml:id="idm140237638218096">Beliggenheden var underlig romantisk. Det var et af de Steder, som den,
							der seer det første Gang, altid synes, at han har kjendt tidligere og
							bevaret i en dunkel Erindring. I de Dage, da den lille By var en mægtig
							Stad, da stolte Riddere og skjønne Damer færdedes i den, da Ridderborgen
							endnu knejsede paa den store Bakke ved Søen, hvor de røde Stene hvert
							Aar bøje Plougjernets Kanter, da lystige Jægerskarer med klingende Horn
							jagede Vildtet i de vidtstrakte Skove, da havde den skjulte Vandmølle
							været paa sin Plads, og Møllerens Datter havde vel fra Dybet seet op
							efter de forbifarende, lystige Jægere med de vajende Fjedre og de
							prægtige Dragter og maaskee mødt en af dem om Aftenen, naar Skyggerne
							faldt paa over Skovene og laa dobbelt skjulende over Møllen og de
							hvidskende Træer omkring den.</p>
                  <p xml:id="idm140237638215728">Nu laa den der skjult og stille, som om Tiden var gaaet fra den, halvt
							ubeboet, thi Skovbækkens Vand flød ikke længere rigeligt, dens Ejer
							passede kun daarligt sin Forretning og var ofte hele Uger borte, og Alt
							stod da lukket og øde, smuldrende langsomt hen med mangen ituslaaet Rude
							og enkelte Huller i Taget. Der herskede altid en særegen Stilhed over
							Stedet; dobbelt eensomt var der, naar Møllen ikke var igang, og Vandet
							eensformigt rislede afsted.</p>
                  <p xml:id="idm140237638214528">Oppe paa en af Skrænterne stod en Bænk, Træerne i den smalle, tilgroede
							Have havde man næsten ved sine Fødder. Her satte man sig et Øjeblik til
							Hvile. De to ældre Damer talte om Aftenens Skjønhed og Aftenluftens
							Farlighed og rejste sig snart for at gaae videre. Christian og Margrethe
							bleve siddende og betragtede Lysets Spil paa Træerne.</p>
                  <p xml:id="idm140237638213488">»Jeg kunde godt lide at boe i den Mølle, skjult og stille,« sagde
							Christian.</p>
                  <p xml:id="idm140237638213008">»Jeg ogsaa, naar, jeg veed ikke ret, hvorledes jeg skal udtrykke det,
							naar jeg først havde levet noget i Verden,« svarede Margrethe.</p>
                  <p xml:id="idm140237638212464">Han saae lidt forundret paa hende, ikke saameget over det Anstrøg af
							»Føleri«, som var udbredt over denne Yttring, som mere over det Blik,
							den lod ham kaste i hendes Tankegang. Hun var ellers altid saa underlig
							taus og tilbageholdende, og hendes Tanker vare en lukket Bog. Var det
							Aftenens drømmende <pb n="21" facs="adl/topsoe/topsoe1/tops1021" xml:id="idm140237638211520"/> Skjønhed, der nu
							aabnede Sjælen, eller var det noget Mere?</p>
                  <p xml:id="idm140237638210496">»Men see,« udbrød hun pludseligt, »der paa Vandledningens Kant ligeved
							Hjulet, i Sprækken, troer jeg virkelig, at den samme Blomst staaer, som
							gamle Kirstine sagde, var en Lykkeblomst.«</p>
                  <p xml:id="idm140237638209888">Christian saae derhen. En stor, gammel Træledning førte den forbiløbende
							Bæks Vand fra Skrænten over et Stykke af den dybt liggende Have til
							Møllehjulet. Forskjellige Planter spirede frodigt i dens Revner, og
							blandt dem stod virkelig nogle, der ganske lignede den lille, tykbladede
							Plante, han havde ødelagt om Formiddagen. Rask sprang han op, svang sig
							over Stakittet, der var sat ved Skræntens Rand og traadte ud paa den
							glatte Vandledning. Den var bred nok til, at man kunde gaae derpaa, men
							der var en Afgrund - rigtignok af de smaae, til begge Sider.</p>
                  <p xml:id="idm140237638208800">»Hvor vil Du hen?« raabte Margrethe forfærdet.</p>
                  <p xml:id="idm140237638208352">»Jeg henter Lykkeblomsten,« svarede han.</p>
                  <p xml:id="idm140237638207904">»Nei, Du maa ikke, jeg vil ikke have det, Du kan falde ned.«</p>
                  <p xml:id="idm140237638207440">»Jeg vil gjøre godt igjen, hvad jeg forbrød iformiddags,« sagde han og
							gik langsomt et Par Skridt videre. Det saae virkelig farligt ud.</p>
                  <p xml:id="idm140237638206896">»Vend om, jeg beder Dig derom,« raabte Margrethe.</p>
                  <p xml:id="idm140237638206448">Der var Noget i den Tone, hvormed hun talte, som et Øjeblik lod Christian
							føle, at han kunde have vovet sit Liv for at skaffe hende Blomsten, men
							han vendte om.</p>
                  <p xml:id="idm140237638205696">»Det var smukt af Dig, at Du var saa lydig,« sagde Margrethe efter et
							Øjebliks Taushed.</p>
                  <p xml:id="idm140237638205200">De gik bort fra den skovomhegnede Vandmølle, som svøbtes i Aftenens
							drømmende Skygger, og ud paa den lyse, brede Vej, der førte til Byen, og
							paa hvilken de to ældre Damer saaes et Stykke iforvejen.</p>
                  <p xml:id="idm140237638204368">Sommeren leed mod Enden. En smuk Eftermiddag i Begyndelsen af September
							sad Kancelliraadens Familie og Konsistorialraadinden og hendes Datter i
							det store Lysthuus i Haven og drak Kaffe.</p>
                  <pb n="22" facs="adl/topsoe/topsoe1/tops1022" xml:id="idm140237638203776"/>
                  <p xml:id="idm140237638203040">»Jeg holder meget af Naturen,« sagde Kancelliraaden, »Maden smager
							allerbedst i den friske Luft mellem Blomsterne og de prægtige, grønne
							Træer.«</p>
                  <p xml:id="idm140237638202480">»Ja, det er ganske sandt,« sagde Christian, idet han pustede Røgen fra
							sin Cigar ud i en lang Stribe, afbrudt ved kunstige Ringe, »see nu
							ogsaa, hvor Røgen seer dejlig blaa ud i Solskinnet. Det var et udmærket
							Indfald af Moder, at vi endnu engang skulde spise hernede. Moder har
							altid saadanne udmærkede Ideer.«</p>
                  <p xml:id="idm140237638201392">Fruen smilede veltilfreds over den Roes, som blev hende tildeel og
							udbrød, henreven af Nydelsen af at være populair: »Skal der være Gilde,
							saa lad der være Gilde. Jeg har lige faaet en Søsterkage fra Bageren,
							som egentlig skulde have staaet til iaften, naar Overlærer Ludvigsen
							kommer, men nu foreslaaer jeg, at vi selv spise den, medens den er
							ganske frisk.«</p>
                  <p xml:id="idm140237638200240">»Det gjør vi, Kone,« sagde Kancelliraaden, »jeg er en god Ægtemand, jeg
							holder meget af Kager,« og han tog sin Kone om Livet og gav hende et
							hjerteligt Kys.</p>
                  <p xml:id="idm140237638199664">Søsterkagen kom og gjorde almindelig Lykke. »Jeg har selv lagt Dejgen,«
							bemærkede] Fruen i Parenthes til de begejstrede Udbrud, der ledsagede
							dens Nydelse.</p>
                  <p xml:id="idm140237638198912">»De laver udmærket Mad,« sagde Konsistorialraadinden afgjørende.</p>
                  <p xml:id="idm140237638198448">At lave udmærket Mad var efter Kancelliraadindens Overbevisning
							Højdepunktet af kvindelig Fortræffelighed, og Lovtalen var dobbelt
							kjærkommen, fordi den kom fra en anerkjendt Autoritet i disse Sager.
							Havde det været muligt for hende at udfinde Noget, der kunde kildre
							Ganen efter Kaffe og Søsterkage, havde hun offret det, men der var
							Intet, og hun maatte nøjes med i sit stille Sind at overveje, hvormed
							hun skulde glæde Selskabet til Aften. Samtalen drejede sig imidlertid
							stadigt om Søsterkage, og Alle deeltoge med Interesse i den, med
							Undtagelse af Margrethe, som var ivrigt beskjæftiget med at lokke nogle
							Spurve nærmere og nærmere ved Hjælp af Krummer, som hun strøede paa
							Jorden.</p>
                  <p xml:id="idm140237638196480">Spurvene svirrede bort, Samtalen om Søsterkage standsede, et ungt
							Menneske, klædt i en eensfarvet, elegant Sommerdragt stod hilsende i
							Indgangen.</p>
                  <pb n="23" facs="adl/topsoe/topsoe1/tops1023" xml:id="idm140237638195760"/>
                  <p xml:id="idm140237638194992">»Knud Sparre!« raabte Christian glad. »Hvor kommer Du fra?«</p>
                  <p xml:id="idm140237638194528">»Jeg havde et Par Timer til at blive her i Byen og vilde benytte
							Lejligheden til at hilse paa Dig og tillige paa Din Familie, som jeg
							ikke har seet, siden jeg var Dreng.«</p>
                  <p xml:id="idm140237638193936">»Tak skal De have, Hr. Sparre, det var smukt af Dem,« sagde
							Kancelliraaden med sit eleganteste Buk, thi den unge Mand, Christians
							Ven, var nok Opmærksomhed værd, hans Onkel, Kammerherren, var en af
							Omegnens Notabiliteter.</p>
                  <p xml:id="idm140237638193296">Den nysankomne Gjæst fik strax en Plads ved det hyggelige Kaffebord og
							modtog en Kop under mangfoldige Undskyldninger for Drikkens
							Beskaffenhed. Han var kommen til Sæde ved Siden af Margrethe. De kjendte
							hinanden fra Børneaarene, fra hvilken Tid Margrethe dog ikke bevarede
							nogen meget venskabelig Erindring om sin Sidemand, som havde drillet
							Christian meget med hans kvindelige Legekammerat og bestemt fordret
							hende udelukket fra en Fæstning, man havde opkastet ude i Skoven, og
							hvor Klassens Drenge ofte bivouakerede hele Eftermiddagen til stor Skade
							for de Videnskaber, de skulde dyrke den næste Formiddag. Det var,
							ligesom Erindringen om dette barnlige Fjendskab lagde sig over Margrethe
							og gjorde hende endnu mere forlegen, end hun ellers vilde have været ved
							at see en fremmed, ung Herre tage Plads ved hendes Side, saa nær, at hun
							stadigt maatte vogte sig for at komme til at berøre hans Arm, thi
							Pladsen ved Bordet var knapt tilmaalt. Hun vovede neppe at slaae Øjnene
							op og bed sine smukke Læber som en forlegen Skolepige. Havde hun dog
							blot den yderste Plads, men nu var det ikke muligt at slippe ud uden at
							komme forbi ham.</p>
                  <p xml:id="idm140237638191024">Knud Sparre, som neppe havde bevaret nogen Erindring om de ungdommelige
							Uenigheder, kastede af og til et stjaalent Blik paa sin smukke
							Naboerske. Samtalen gik livligt og muntert ved Bordet. Sparre var en ung
							Verdensmand, vant til at bevæge sig i forskjellige Forhold, og forstod
							strax, skjøndt maaskee paa en lidt overlegen Maade, at gjøre sig hjemme
							i den lille Kreds, men det vilde ikke lykkes ham at drage Margrethe ind
							i Samtalen. Han maatte nøjes med fra Siden at bemærke, hvor blødt og
							fiint hendes Kind rundede <pb n="24" facs="adl/topsoe/topsoe1/tops1024" xml:id="idm140237638189632"/> sig i det
							indfaldende Lys, og hvor smuk den lille Haand var, som forlegent snoede
							Livbaandets Ender, men det vilde ikke lykkes ham at vinde et eneste
							Blik.</p>
                  <p xml:id="idm140237638188544">Han blev dobbelt veltalende. Han havde rejst endeel og seet meget, han
							var vant til at færdes i hine Kredse, fra hvilke en lille Skildring
							bliver dobbelt interessant alene paa Grund af sin Oprindelse, navnlig
							glædede det Fruen at høre Kammerherrens paa Sparresholm blive omtalt som
							en ganske almindelig Familie af en Gjæst ved hendes Bord. Det var, som
							om de Alle hævedes til en højere social Stilling. Det faldt ham ogsaa
							let at fængsle det øvrige Selskab, og man rejste sig meget veltilfreds
							fra Kaffebordet.</p>
                  <p xml:id="idm140237638187360">»Hvor længe bliver De her i Byen, Hr. Sparre?« spurgte Fruen.</p>
                  <p xml:id="idm140237638186896">»Jeg tænker paa at anbefale mig om et Par Minutter,« var Svaret, »jeg vil
							tage en Vogn paa Gjæstgivergaarden, hvor mit Tøj staaer, for at komme
							til Sparresholm i lidt god Tid, min Onkel gaaer helst tidligt i Seng.«</p>
                  <p xml:id="idm140237638186256">»Jeg havde haabet, at De maaskee vilde have overnattet her og saa taget
							tiltakke hos os, men jeg tør naturligviis ikke rivalisere med
							Kammerherrens herskabelige Huus,« sagde Fruen.</p>
                  <p xml:id="idm140237638185664">»Ja, hør,« sagde Christian, »idag overgaaer Moder sig selv med gode
							Ideer, bliv her iaften, saa gaae vi, Du, Margrethe og jeg en Tour og
							besøge de gamle Steder, hvorom vi nu talte, og iaften faae vi os en
							hyggelig Aftenpibe og en Toddy paa mit Værelse, og jeg slipper for at
							sidde paa Kontoret imorgen Formiddag,« føjede han hvidskende til.</p>
                  <p xml:id="idm140237638184512">Sparre lo: »Jeg takker, Du skildrer Tilværelsen her saa behageligt, at
							jeg ikke kan modstaae, jeg vil da tillade mig at tage mod Deres venlige
							Tilbud.«</p>
                  <p xml:id="idm140237638183776">Septembersolen spillede saa lyst og varmt i Haven, som om det var
							Midsommer, den skinnede paa Blomster og farverigt Løv og den muntre
							Klynge, men meest paa de tre smukke, ungdommelige Ansigter. Der var
							noget Festligt ved hele Scenen.</p>
                  <p xml:id="idm140237638182864">»Lad os saa gaae en Tour,« sagde Christian, »Du følger os nok,
							Margrethe.«</p>
                  <p xml:id="idm140237638182384">»Vi Ældre gaae ogsaa med,« sagde Konsistorialraadinden <pb n="25" facs="adl/topsoe/topsoe1/tops1025" xml:id="idm140237638182048"/> lidt stødt, inden Datteren kunde faae Tid til
							at svare, thi hun syntes ikke om, at Christian uden videre disponerede
							over den unge Dame. Man begyndte da at deliberere om, hvilken Vej man
							skulde vælge. De Ældre vilde helst slippe lidt nemt. »Ikke ad
							Skovmøllevejen,« sagde Kancelliraaden, »det er ikke andet end Bakke op
							og Bakke ned.«</p>
                  <p xml:id="idm140237638180512">»Det er jo den allersmukkeste Vej,« udbrød Margrethe halvt uvilkaarligt.</p>
                  <p xml:id="idm140237638180032">»Jeg tilstaaer oprigtigt, at jeg ikke husker, hvilken Vej det er, der har
							det Navn,« sagde Knud Sparre, »men efter den Anbefaling, Frøkenen giver
							den, vil jeg ubetinget stemme for den.«</p>
                  <p xml:id="idm140237638179424">Margrethe syntes aldeles ikke at have lagt Mærke til disse Ord, thi hun
							vendte sig om mod Christian og tiltalte ham.</p>
                  <p xml:id="idm140237638178768">Pludselig afbrødes imidlertid Samtalen, det var bestemt af Skjæbnen, at
							der skulde komme fornemme Fremmede idag, en af Tjenestepigerne kom
							aandeløs farende hen til Lysthuset:</p>
                  <p xml:id="idm140237638177984">»Amtmanden er der, Herre! Han kommer lige efter mig.«</p>
                  <p xml:id="idm140237638177536">Og i Virkeligheden saae man ved en Omdrejning af Gangen en ældre, noget
							svær Herre nærme sig Selskabet med en værdig, rullende Gang. Alt kom i
							Bevægelse, Kancelliraaden ilede sin høje Foresatte imøde, øjensynligt
							trykket ved Bevidstheden om sin Hjemmefrakke og Pibe, som han forgjæves
							havde søgt at stikke Konsistorialraadinden i Haanden. I en dunkel
							Følelse af, at der var noget Vanærende forbundet med at blive grebet af
							en Kammerherre og Amtmand i at drikke Eftermiddagskaffe, bestræbte Fruen
							sig for saavidt muligt at skjule det dækkede Bord for den Kommendes
							Blikke og flyttede som en Forholdsregel i denne Retning Kaffekanden fra
							Bordet ned paa Bænken. Christian, i hvis Hjerte den studentikose
							Ligegyldighed for Adel, Titel og Rang kæmpede med Fuldmægtigaspirantens
							Ærbødighed for en Amtmand, fulgte langsomt og forlegent sin Fader.
							Konsistorialraadinden havde for levende Bevidsthed om den Stilling, hun
							var berettiget til at indtage blandt Egnens Honoratiores, til at ville
							trække sig tilbage, før Amtmanden havde sagt hende nogle forbindtlige
							Ord, og vægrede sig derfor ved at følge sin Datters Opfordring til at
							forsvinde ad Sidegangen.</p>
                  <pb n="26" facs="adl/topsoe/topsoe1/tops1026" xml:id="idm140237638175104"/>
                  <p xml:id="idm140237638174336">Den Eneste, der forblev i uforstyrret Besiddelse af sin Sindsro, var Knud
							Sparre, og som han stod der ganske roligt, bestræbende sig for at
							undertrykke et let Smiil ved at se sin Vens Debut som Embedsmand, var
							det første Gang, det lykkedes ham at opfange et Blik af Margrethes
							smukke Øjne, ja den lette Ironi, som spillede om hans Mund, fremkaldte
							endog et besvarende Smiil fra hende.</p>
                  <p xml:id="idm140237638173088">Amtmanden hilste paa Damerne med megen Høflighed og paa Knud Sparre med
							en Ligemands Venskabelighed. Fruen følte, at hans Nærværelse som
							Familiens Gjæst til en vis Grad neutraliserede Kaffebordets fornedrende
							Virkning.</p>
                  <p xml:id="idm140237638172192">»Charmant lille Bondepige, der lukkede mig op, Kancelliraad,« sagde
							Amtmanden spøgende, idet han strøg sine zirligt friserede og
							pomadiserede graae Haar frem. »Man seer, Deres Kone stoler paa Dem og
							paa sin Hr. Søn.«</p>
                  <p xml:id="idm140237638171552">Konsistorialraadinden begyndte at see lidt betænkelig ud, thi Hs.
							Højvelbaarenhed var bekjendt for at være Ynder af en lidt slibrig
							Konversation.</p>
                  <p xml:id="idm140237638170832">»Skal vi gaae op og faae et Glimt at see af hende igjen og snakke lidt om
							Fæstebønderne i Tyrsbæk, der er den egentlige Grund til mit Besøg idag?
							Damerne undskylde os et Øjeblik,« og hermed fjernede den store Mand sig,
							førende Kancelliraaden med, der stadigt var under Trykket af den gamle
							Frakke og Piben, og en Byrde lettedes fra de fleste Tilstedeværendes
							Bryst.</p>
                  <p xml:id="idm140237638169616">Christian ophører at være Fuldmægtigaspirant, leer hjerteligt ved Synet
							af den skjulte Kaffekande og forfærder sin Moder ved at paastaae, at
							Amtmanden godt saae den hele, underfundige Transaktion. Fruen seer i
							Aanden, hvorledes hendes Kaffekande vil gjøre Runden ved alle Amtets
							Middagsselskaber i de første Maaneder, og er Fortvivlelsen nær, indtil
							Christian beroliger hende med den Forsikkring, at Amtmanden umuligt kan
							have opdaget <hi rend="italics" xml:id="idm140237638168720">corpus delicti</hi>, da
							Konsistorialraadinden hele Tiden har staaet foran det, og hun faaer da
							Ro til at koncentrere alle sine Tanker paa de gastronomiske
							Forholdsregler, som det vil være <pb n="27" facs="adl/topsoe/topsoe1/tops1027" xml:id="idm140237638167632"/>
							nødvendigt at træffe, hvis Amtmanden forbliver der om Aftenen.</p>
                  <p xml:id="idm140237638166576">Spadseretouren blev foreløbigt opgivet eller ialfald indskrænket til
							Havens Omraade. Knud Sparre bestræbte sig stadigt for at indlede en
							Samtale med Margrethe, hvis smukke, barnlige Ansigt i høj Grad tiltalte
							ham, men hans Bestræbelser havde kun lidet Held, om det nu var fordi
							Erindringen om den Uvillie, hun som Barn havde næret mod ham var saa
							levende eller, fordi hun var bange for, at han gjorde Nar af den lille
							Kjøbstaddame og ret vilde vise hende sin Overlegenhed. Hun svarede ham
							kort og adspredt og blev mere og mere forvirret, og da hun tillige havde
							en Følelse af, at hendes Forvirring netop morede ham og gjorde ham mere
							livlig og talende, gik hendes Uvillie mod ham næsten over til en Følelse
							af Had. For dog at vise, at hun ikke var den Tosse, han maaskee havde
							antaget hende for, og at det blot var ligeoverfor ham, hun var saa taus
							og tilbageholdende og maaskee tillige for at vise den Indflydelse, hun
							paa sin Side kunde udøve, vendte hun sig ganske til Christian og
							begyndte med denne en livlig Samtale om forskjellige huslige
							Smaabegivenheder, for hvilke den Nysankomne var ganske fremmed.</p>
                  <p xml:id="idm140237638164272">Knud Sparre mærkede Hensigten og begyndte nu paa sin Side at angribe
							Christians Opmærksomhed, og med afgjort Held. Denne havde i
							Virkeligheden for Øjeblikket saa megen Lyst til at faae sig en gemytlig
							Passiar med sin gamle Kammerat, at der kun behøvedes en let Opfordring
							til at gjøre ham ganske til Øre for, hvad der blev sagt fra hiin Kant.
							Det lykkedes ogsaa Knud at drage Konsistorialraadinden med ind i
							Samtalen.</p>
                  <p xml:id="idm140237638163248">Kanoelliraadindens Tanker dvælede udelukkende ved Muligheden af at
							erhverve en Kalkun for det Tilfælde, at Amtmanden vilde blive om
							Aftenen, og hun forlod tilsidst i sin pinlige Uro Selskabet og begav sig
							op til Huset. Margrethe saae med Beklagelse og Uro, at hun rejste sig,
							thi nu vilde hun blive den eneste Tause i Kredsen. Imidlertid indfandt
							de forventede Gjæster sig, Overlærer Ludvigsen og hans Kone, hvem Fruen
							havde sendt ned til de Andre i Haven med den Trøst, at hun selv kom
							»strax«. Overlæreren <pb n="28" facs="adl/topsoe/topsoe1/tops1028" xml:id="idm140237638162320"/> blev meget glad
							over at træffe Knud Sparre, hvem han erklærede for at have været en af
							hans flinkeste Historikere. Margrethe hilste meget koldt paa Hr.
							Ludvigsen efter denne Erklæring.</p>
                  <p xml:id="idm140237638160992">Overlæreren var forresten Konsistorialraadindens Yndling. Han var en af
							Byens ivrigste Politikere, stillede og anbefalede Byens Kandidat ved
							Valghandlingerne, skrev i Byens Avis mod Bondevennerne og spillede i det
							Hele en Rolle, som Byens Borgermester undertiden fandt at være altfor
							meget en Hovedrolle, da den ikke beroede paa kongelig Udnævnelse.</p>
                  <p xml:id="idm140237638159984">Der udspandt sig nu en meget livlig, politisk Samtale. Overlæreren havde
							adskillige Punkter, over hvilke han i længere Tid havde tænkt og samlet
							Stof til Udtalelser, og som han nu kunde faae drøftet med Sparre, der
							var godt inde i Forholdene, og tillige kjendte flere af de ledende
							Personligheder og kunde give smaa private Meddelelser om dem, som det
							var Hr. Ludvigsen en sand Nydelse at erholde til videre Disposition.
							Engang imellem kastede Sparre et Blik hen til Margrethe, der sad aldeles
							tilovers og lod, som det interesserede hende i høj Grad at faae Ribberne
							løste af Lindebladene. Det blev imidlertid temmelig køligt, Mørket faldt
							stærkt paa, og man mindedes om, at Sommeren var forbi. I en livligt
							samtalende Gruppe begav man sig op til Huset. Margrethe gik bagefter og
							rev Bladene af de Buske, hun kom forbi. Pludselig vendte hun om, gjorde
							nogle Skridt tilbage, men gik da atter hen til de Andre.</p>
                  <p xml:id="idm140237638157536">»Har Du glemt Noget, Margrethe?« spurgte hendes Moder.</p>
                  <p xml:id="idm140237638157072">»Ja, mit Sytøj.«</p>
                  <p xml:id="idm140237638156656">»Og tør formodentlig ikke alene gaae tilbage og hente det.«</p>
                  <p xml:id="idm140237638156192">»Jo, jeg tør,« sagde Margrethe med en Stemme, der rystede af
							tilbagetrængt Graad over, at hendes naragtige Frygt saaledes var bleven
							omtalt for Selskabet, og gik rask tilbage.</p>
                  <p xml:id="idm140237638155600">Knud Sparre havde hørt Samtalen og fulgte hende, medens de Andre langsomt
							gik videre. Margrethe, som hørte, <pb n="29" facs="adl/topsoe/topsoe1/tops1029" xml:id="idm140237638155088"/> at
							Nogen gik bagefter hende, troede, det var Christian, og gik rask videre;
							Sparre naaede hende først ved Indgangen til Lysthuset. Haven var tæt
							bevoxet og Skumringen der derfor dobbelt stærk, men da han stod ved
							Siden af hende, gjenkjendte hun ham dog strax.</p>
                  <p xml:id="idm140237638153600">»Er det Dem?« udraabte hun halvt forskrækket, idet hun standsede.</p>
                  <p xml:id="idm140237638153136">»Blev De bange for mig?«</p>
                  <p xml:id="idm140237638152752">»Nei, De maa ikke troe, at jeg er saa barnagtig, som Moder vilde gjøre
							mig til. Vil De ikke gaae tilbage til de Andre. De maa ikke ulejlige Dem
							for min Skyld.«</p>
                  <p xml:id="idm140237638152176">»Jeg vender aldrig om paa Halvvejen,« sagde Knud Sparre spøgende, »end
							sige, naar jeg staaer saa nær ved Maalet.«</p>
                  <p xml:id="idm140237638151648">Man hørte, hvorledes Laagen i den anden Ende af Haven faldt i efter de
							Andre.</p>
                  <p xml:id="idm140237638151072">»Vil De tage Sytøjet, det ligger derinde paa Bænken,« sagde Margrethe
							hurtigt.</p>
                  <p xml:id="idm140237638150576">Han gik derind, og hun ilede bort i største Hast. Da han kom tilbage,
							saae han til sin Forundring, at hun var borte, og skimtede hendes lyse
							Kjole langt oppe i den mørke Gang. Rask ilede han efter hende. Hendes
							hurtige Gang blev til iilsomt Løb, men han naaede hende dog, inden hun
							var kommet mere end Halvvejen til Huset, nu vilde Margrethe have givet
							Alt til, at hun ikke havde forsøgt at løbe fra ham.</p>
                  <p xml:id="idm140237638149504">»Hvorfor flygtede De for mig?« spurgte han alvorligt.</p>
                  <p xml:id="idm140237638149056">Margrethe vilde svare, men den længe tilbagetrængte Graad brød i det
							Samme saa voldsomt frem, at hendes hele Legeme rystede derved. Knud
							Sparre blev aldeles forbauset. Han havde vel en Følelse af, at han havde
							hævnet sig i Løbet af Eftermiddagen for den Maade, hvorpaa hun havde
							tilbageviist hans Forsøg paa Tilnærmelse og af, at han havde stillet sig
							i et særegent Forhold til den unge Pige; men dette voldsomme Udbrud
							overraskede ham dog i høj Grad. Hendes Bevægelse var saa stærk, at det
							ikke var muligt for ham at lade, som om han ikke bemærkede den.</p>
                  <p xml:id="idm140237638147984">»Er De ikke rask, Frøken?« spurgte han saa roligt og <pb n="30" facs="adl/topsoe/topsoe1/tops1030" xml:id="idm140237638147648"/> ærbødigt, at allerede hans Stemmes Klang øvede
							en velgjørende Indflydelse paa Margrethe.</p>
                  <p xml:id="idm140237638146560">»Jeg har en stærk Hovedpine,« sagde hun. »Nej, det er ikke det,« afbrød
							hun sig selv, »men Moder har Ret, jeg er meget barnagtig.«</p>
                  <p xml:id="idm140237638146016">Efter denne aabne Tilstaaelse, som nu syntes at gjøre ham til den
							Forlegne, gik de roligt ved Siden af hinanden.</p>
                  <p xml:id="idm140237638145376">»Jeg beder Dem tilgive mig, hvis det er mig, som .... hvis jeg har ....
							har forskrækket Dem ved at løbe saa hurtig efter Dem. Jeg vilde ikke
							lade Dem gaae alene.«</p>
                  <p xml:id="idm140237638144800">»Jeg er virkelig ikke vred paa Dem, det er der jo aldeles ingen Grund
							til. Vil De blot love mig, ikke at ansee mig for et reent Barn,« føjede
							hun sagtere til, »og heller ikke fortælle Noget til de Andre.«</p>
                  <p xml:id="idm140237638144176">Han kunde høre paa Stemmen, at hun smilede ved de sidste Ord.</p>
                  <p xml:id="idm140237638143648">De havde nu naaet Havelaagen.</p>
                  <p xml:id="idm140237638143264">»Giv mig Deres Haand paa, at vi ere Venner,« sagde han.</p>
                  <p xml:id="idm140237638142800">Uden at svare, rakte hun ham sin lille Haand og mødte hans Blik; de
							smilede begge.</p>
                  <p xml:id="idm140237638142224">»Sig, at jeg kommer strax,« sagde hun og ilede derpaa op til sin Moders
							Lejlighed.</p>
                  <p xml:id="idm140237638141728">Han saae efter hende, til hun forsvandt i Døren, og gik derpaa op til de
							Andre.</p>
                  <p xml:id="idm140237638141152">Fruens værste Anelse var gaaet i Opfyldelse. Amtmanden blev der Aftenen
							over; men til al Lykke havde hun faaet den attraaede Kalkun fra
							Gjæstgivergaarden. Aftenen gik imidlertid fortræffeligt. Amtmanden var
							af Kancelliraaden bleven overrasket i at tage et Kys ude paa Gangen fra
							den smukke Stuepige, men havde ganske udslettet hans Frygt for at have
							sat sin høje Overordnede i Forlegenhed ved at tage Sagen fra den
							gemytlige Side og øjeblikkeligt forstaaet den Antydning om
							Fuldmægtigposten, der senere faldt, idet han ligefrem foreslog at give
							den til Christian, efter først at have konstitueret ham et Par Maaneder.</p>
                  <p xml:id="idm140237638139376">Ved Bordet var hans Højvelbaarenhed lutter Munterhed og Behagelighed, thi
							det var godt besat, og han var En af dem, for hvem det lønner sig, at en
							Huusmoder gjør Anstrængeiser.</p>
                  <pb n="31" facs="adl/topsoe/topsoe1/tops1031" xml:id="idm140237638138592"/>
                  <p xml:id="idm140237638137824">Han sagde Kancelliraaden Komplimenter i Anledning af hans Embedsførelse,
							saa at denne alt følte sit Hjerte banke ved Tanken om, at den sjette
							Oktober var nær, han drak den unge Fuldmægtigs Skaal, strømmede over af
							Komplimenter over Maden og omtalte den afdøde Konsistorialraad som en af
							sine bedste Venner.</p>
                  <p xml:id="idm140237638136736">Overlærer Ludvigsen havde ham mistænkt for i Hjertet at være en
							reaktionair Heelstatsmand og gik ham derfor paa Klingen med et let,
							politisk Krydsforhør, men der var ikke det Mindste at udsætte paa hans
							Udtalelser. Han havde fornylig været ved Hove, var under Kongemødet
							bleven dekoreret med et svensk Kommandeurkors og samstemmede
							fuldstændigt med Ludvigsens liberale og skandinaviske Anskueiser. De
							Historier endelig, han fortalte, vare den Aften saa moderate, at Damerne
							kunde undgaae at forstaae dem; kortsagt, Alt var saa behageligt som
							muligt.</p>
                  <p xml:id="idm140237638135104">Han erklærede bagefter for Knud, at han havde havt en ubetalelig lille
							Historie, som dog var for »dificil« til at en ung Pige, der havde
							saadanne Øjne, som Frøken Margrethe, kunde høre den.</p>
                  <p xml:id="idm140237638134288">Margrethe, Christian og Knud Sparre havde som de Unge i Selskabet sluttet
							sig sammen, og Samtalen gik Slag i Slag mellem dem, kun fandt Christian,
							at han blev lidt tilsidesat af sin gamle Skolekammerat, som hovedsagelig
							henvendte sig til Margrethe. Han følte iøvrigt, at denne nok kunde have
							Grund til at vise sin Borddame denne Opmærksomhed, thi han havde aldrig
							seet hende saa smuk, livlig og straalende, som hiin Aften; hun lignede
							neppe den sædvanlige rolige og tilbageholdne Margrethe. Alle de gamle
							Erindringer fra Børneaarene bleve opfriskede, og Knud overraskedes
							oftere ved at høre, hvor tydeligt den unge Pige erindrede mangen
							ubetydelig Begivenhed, hvori han havde spillet en Rolle, og som han
							forlængst havde glemt, fordi hans Tanker aldrig havde dvælet ved den
							siden, og han følte tillige en næsten barnlig Anger over alle de smaa
							Forfølgelser, hvori han havde gjort sig skyldig, og som hun havde
							bevaret saa levende.</p>
                  <p xml:id="idm140237638132736">»Det var maaskee Erindringen om mine tidligere Drillerier, som stødte Dem
							saameget tilbage fra mig, da vi <pb n="32" facs="adl/topsoe/topsoe1/tops1032" xml:id="idm140237638132352"/> mødtes i
							Eftermiddag,« sagde han halvsagte, »jeg mærkede, at der var Noget mellem
							os.«</p>
                  <p xml:id="idm140237638131232">»Maaskee,« sagde hun rødmende.</p>
                  <p xml:id="idm140237638130848">»Og det var maaskee en dunkel Følelse af, at jeg havde en Uret mod Dem,
							som ubevidst drog mig saameget til Dem, for at jeg kunde opnaae
							Forsoning,« tilføjede han dristigt.</p>
                  <p xml:id="idm140237638130256">Hun svarede ikke; han tog sit Glas og tømte det med Blikket fæstet paa
							hende: »For Fortiden og for Fremtiden!«</p>
                  <p xml:id="idm140237638129616">Senere paa Aftenen, da Alt var roligt i Huset, sad Christian og Knud i en
							rolig Samtale paa den Førstes Værelse.</p>
                  <p xml:id="idm140237638128976">Knud Sparre og Christian havde været Venner fra Drengeaarene af, da de
							gik sammen i Latinskolen. Knud, som tidligt havde mistet sine Forældre,
							var i Kost hos en af Lærerne ved Skolen, hvor han fandt det temmelig
							kjedsommeligt, og da Kapitelgaarden med dens store, frugtrige Have laa
							lige i Nærheden, var det intet Under, at han saa ofte som muligt, under
							forskjellige Paaskud om at læse sammen eller foretage andre lærde
							Øvelser i Fællesskab med Christian, ombyttede sit kjedsommelige Værelse
							med Nabohavens Herlighed. Dette var den egentlige Oprindelse til det
							venskabelige Forhold, der stiftedes under Jordbærs, Blommers og
							Graapærers Auspicier. De to Drenge vare iøvrigt hinanden meget ulige.
							Christian var en jevntbegavet, godmodig, noget indolent Natur; hans Ven
							var ham langt overlegen i Begavelse, livlig, let bevægelig og gjorde
							Alting fuldtud.</p>
                  <p xml:id="idm140237638126640">Skoledrengene, der ere tilbøjlige til at see Alt fra et satirisk
							Synspunkt, forsøgte engang, da Cervantes' berømte Roman gik Klassen
							rundt som Morskabslæsning, at kalde ham Don Quixote; men Indførelsen af
							dette Øgenavn strandede paa Christians bestemte Modstand. Denne vilde
							paa ingen Maade taale en saadan Benævnelse, ikke alene fordi han
							virkelig holdt meget af Knud, men ogsaa fordi han indsaae, at man da
							meget let vilde falde paa at kalde ham Sancho Pansa, da han var Knuds
							bestandige Ledsager. Han erklærede derfor, da Forslaget kom frem, at
							Den, der brugte dette Øgenavn, ikke vilde blive inviteret til det store
							Selskab paa hans Fødselsdag, den største private Festlighed i <pb n="33" facs="adl/topsoe/topsoe1/tops1033" xml:id="idm140237638124800"/> Klassen, og paa Grund af denne energiske
							Modstand faldt ogsaa Sagen. Christian saae altid op til Knud; denne
							Følelse hos ham vedblev bestandigt og var ikke den mindste Grund til, at
							Forholdet mellem dem var saa stadigt; thi ligesom den Ene af de To hørte
							til de Naturer, der trænge til En, hvem de kunne underkaste sig, og hvis
							Meninger de kunne hylde, følte Knud paa sin Side i høj Grad
							Behageligheden ved at omgaaes med en Jevnaldrende, der stadigt og
							villigt anerkjendte hans Overlegenhed.</p>
                  <p xml:id="idm140237638123040">I de sidste Aar havde tilfældige Forhold medført, at de ikke saae
							hinanden saa jevnligt som ellers, og de befandt sig nu begge særdeles
							vel i hinandens Selskab, som de sad der paa Skuepladsen for deres
							Drengeliv og talte om gamle Dage.</p>
                  <p xml:id="idm140237638122128">De havde ikke tændt Lys, thi Maanen skinnede stærkt og klart. De saae ud
							over den mægtige Kirke, som laa i Lyset, men kastede en dyb Skygge
							henover Pladsen og over de sorte Træer, hvis Blade bevægede sig let i en
							hemmelighedsfuld Hvisken; længere borte laa Tagene af Byens Huse, og ude
							i Horizonten blinkede en sølvklar Stribe, som viste, hvor Fjorden
							begyndte. Stilheden i Naturen, den dunkle Belysning, som ikke tillod at
							iagttage Ansigtstrækkene, gav Samtalen et mere fortroligt Præg, end den
							ellers vilde have havt.</p>
                  <p xml:id="idm140237638121104">»Jeg har altid havt Rædsel for et skjult, ukjendt Liv,« sagde Knud
							Sparre, »alene Tanken derpaa har kunnet give mig en kvælende
							Fornemmelse; men iaften synes det mig næsten, som jeg kunde blive
							tilfreds, ja lykkelig, naar jeg levede »<hi rend="italics" xml:id="idm140237638120576">penitus ab
								orbe divisus</hi>« paa et Sted saa fuldt af Ro og stille Fred som
							dette. Naar Alt kommer til Alt, er det dog vel behageligere at drive paa
							en Baad ned ad en stille, venlig Strøm, end sejle ud paa et stormende
							Hav, for at bruge et ikke ubekjendt Billede.«</p>
                  <p xml:id="idm140237638119520">»Ja, jeg holder ogsaa inderlig meget af Byen,« sagde Christian, »og
							glæder mig ret ved, at der er al Udsigt til, at jeg bliver her hele mit
							Liv. Saalænge Fader lever, kan jeg have det godt som hans Fuldmægtig og,
							naar han er død, tænker jeg, at jeg faaer Embedet. Naar jeg blot kan
							have mit gode Udkomme og leve paa et behageligt Sted, <pb n="34" facs="adl/topsoe/topsoe1/tops1034" xml:id="idm140237638118496"/> hvor man kommer godt ud af det med Folk,
							forlanger jeg ikke mere af Livet.«</p>
                  <p xml:id="idm140237638117408">»Har Du aldrig følt nogen Trang til at udmærke Dig, til at vinde et
							Navn?« spurgte Knud.</p>
                  <p xml:id="idm140237638116912">»Nej,« sagde Christian, idet han røg stærkere til af sin Pibe, som truede
							med at gaae ud, »om man bliver omtalt af hundrede Mennesker eller af
							hundrede Tusind, synes mig, kommer ud paa Eet.«</p>
                  <p xml:id="idm140237638116304">»Det var ikke ganske det, jeg meente,« sagde Knud, »jeg mener, om Du
							aldrig har følt Trang til at udrette noget Stort og Godt i Verden, før
							Du døde, være med at bringe den blot en Tusindedeel af en Tomme frem.«</p>
                  <p xml:id="idm140237638115664">»Udrette lidt Alvorligt i Verden, det har jeg nok følt Lyst til,« svarede
							Christian, »men det kan der nok ogsaa blive Lejlighed til. Der er for
							Exempel her paa Kirkens Gods et meget indviklet Arvefæsteforhold, som
							gjør, at der ikke svares til den de Afgifter, som jeg troer, den er
							berettiget til. Der har været kludret med det i mange Tider, men uden at
							det har ført til noget Resultat. Jeg troer nok, jeg vil kunne klare
							Spørgsmaalet og derved skaffe Jordebogsindtægterne en ikke ubetydelig
							Forøgelse. Den Dag, jeg kunde faae det ordnet, vilde jeg virkelig være
							tilfreds og synes, jeg havde gjort Noget. Det var jo ikke for mig selv,
							jeg havde arbejdet, men for et mere almindeligt Formaal.«</p>
                  <p xml:id="idm140237638114064">»Du og Margrethe og jeg kom ikke den Tour, vi talte om,« sagde Knud efter
							nogen Tids Taushed.</p>
                  <p xml:id="idm140237638113568">»Det var jo Amtmandens Skyld,« sagde Christian, »men bliv imorgen over,
							saa skal Du faae alle de gamle Steder at see.«</p>
                  <p xml:id="idm140237638113040">»Det kunde jeg igrunden have Lyst til,« var Svaret.</p>
                  <p xml:id="idm140237638112592">»Vel, jeg tager Dig paa Ordet. Om Du kommer en Dag tidligere eller
							sildigere til Din Onkel, gjør vel ikke Noget til Sagen.«</p>
                  <p xml:id="idm140237638112064">»Aa, nej, det har Du egentlig Ret i.«</p>
                  <p xml:id="idm140237638111680">Dermed var Sagen afgjort.</p>
                  <p xml:id="idm140237638111296">Den næste Dag lettede Christian til Ære for sin Gjæst sine Skuldre for
							Kontorets Byrder og forbrugte en betydelig Mængde Cigarer.</p>
                  <pb n="35" facs="adl/topsoe/topsoe1/tops1035" xml:id="idm140237638110608"/>
                  <p xml:id="idm140237638109792">Knud havde hele Dagen stadigt bragt Spadseretouren i Erindring; om
							Eftermiddagen blev den ogsaa virkelig iværksat, og de tre Unge gik
							sammen ud ad den gamle Klosterport.</p>
                  <p xml:id="idm140237638109024">Efter en Times Vandring sad de ved Skovmøllen, det smukkeste Punkt i
							Omegnen og Maalet for alle Udflugter med Fremmede. Samtalen havde været
							meget livlig, Knud havde atter følt sig sælsomt berørt ved at høre,
							hvorledes Margrethe erindrede alle Smaabegivenheder fra Barndommen,
							hvori han havde spillet en Rolle, og som han selv enten havde glemt,
							eller af hvilke Erindringen dog kun stod dunkel og drømt for ham. Nu
							indtraadte der et Øjebliks Taushed.</p>
                  <p xml:id="idm140237638107936">»Det er dejligt at have Havet i Nærheden, naar man boer i en lille By,«
							sagde Margrethe, idet hun viste ud over Træerne. »Det er saa smukt, og
							der er saa meget Liv deri.«</p>
                  <p xml:id="idm140237638107344">Hun talte til den Side, hvor Knud sad.</p>
                  <p xml:id="idm140237638106912">»Havet vækker mange forskjellige Tanker,« sagde denne, »men er det af de
							rolige eller de urolige?«</p>
                  <p xml:id="idm140237638106400">Efter et Øjebliks Betænkning, som om det kostede hende lidt Kamp at tale,
							sagde Margrethe:</p>
                  <p xml:id="idm140237638105808">»Det giver Friskhed i Sindet, synes jeg, og mere Ro. Jeg tænker altid paa
							min Barndom, naar jeg seer paa Vand i Solskin.«</p>
                  <p xml:id="idm140237638105280">»Der kjører Kjøbmand Schous nye Jagtvogn,« sagde Christian og pegede hen
							paa et Stykke af Vejen, som var synligt fra Bakken. Da Ingen svarede,
							rejste han sig og gik hen for at see efter Vognen, som om den
							udelukkende beskjæftigede ham.</p>
                  <p xml:id="idm140237638104624">»Havet vækker Uro og Længsel i mig,« sagde Knud Sparre, »Bølgerne gaae
							altid fremad, ere altid i Bevægelse, den, der staaer stille paa
							Strandbredden, vækkes af dem. Jeg holder ikke af at see paa en Indsø,
							den kan være dejlig og venlig, men der er sat Grændser for den, og Uroen
							mangler.«</p>
                  <p xml:id="idm140237638103568">»Uro og Længsel? Hvorefter?« spurgte Margrethe, men følte i det Samme, at
							hun havde spurgt om altfor meget og følte det dobbelt, da hun saae det
							Blik, han kastede paa hende.</p>
                  <pb n="36" facs="adl/topsoe/topsoe1/tops1036" xml:id="idm140237638102976"/>
                  <p xml:id="idm140237638102160">»Seer De den Stribe langt ude,« sagde hun hurtigt, »den er saa blændende
							i den nedgaaende Sol, at man neppe kan see paa den. Det er det aabne
							Hav, hvorfra Noret gaaer ind til Byen.«</p>
                  <p xml:id="idm140237638101552">»Kan man ikke see mere af det herfra?« spurgte Knud Sparre.</p>
                  <p xml:id="idm140237638101088">»Jo, indefra Møllen,« svarede Margrethe. »Jeg har engang som Barn været
							derinde, og den gamle Kone tog mig op til det Gavlvindue, der er lige
							ved Hjulet, og sagde, at hun vilde vise mig mere af Verden, end jeg
							nogensinde før havde seet. Naar man staaer ved det Vindue, trække
							virkelig ogsaa Skovene og Pynterne sig saa underligt tilbage, at man kan
							see mange Mile ud. Jeg saae dengang for første Gang et stort Skib seile
							langt ude i Søen, og jeg kan endnu neppe frigjøre mig for den
							Forestilling, at Robinson Crusoe, Sindbad den Søfarende, Arasmanes og
							alle de Andre, som havde flakket om i Æventyrene, vare der ombord.«</p>
                  <p xml:id="idm140237638099488">»Jeg vil dog prøve, om jeg ikke ogsaa kan faae et saadant Glimt at see af
							Æventyrets Verden,« sagde Knud Sparre, idet han rejste sig og hurtigt
							gik ud paa Vandrenden, der førte lige hen under Vinduet.</p>
                  <p xml:id="idm140237638098864">»Er Du gal, Menneske!« raabte Christian. »Lad dog være, den er saa
							raadden, at den kan gaae istykker under Dig ved hvert Trin.«</p>
                  <p xml:id="idm140237638098320">Han svarede ikke, men gik ud til Enden af Vandledningen, hvor han
							standsede ved Hjulet lige under Vinduet.</p>
                  <p xml:id="idm140237638097808">»Her er dejligt,« sagde han, »man seer langt ud og det store Skib gaaer
							derude.«</p>
                  <p xml:id="idm140237638097312">Margrethe havde rejst sig fra Bænken. Christian slog utaalmodigt i Sandet
							med sin Stok.</p>
                  <p xml:id="idm140237638096720">»Kom dog tilbage, Menneske!« raabte han, »Folk, der see Dig nede fra
							Vejen, maa jo troe, at Du er gal.«</p>
                  <p xml:id="idm140237638096208">Knud vendte sig endelig atter mod dem.</p>
                  <p xml:id="idm140237638095776">»Jeg er bleven ganske blændet af at see ud i alt det Lys,« sagde han,
							»jeg kan neppe see, hvor jeg træder.«</p>
                  <p xml:id="idm140237638095248">Margrethe gik hurtigt nogle Skridt frem og vilde have traadt ud paa
							Randen, hvis ikke Christian havde grebet hende om Armen og holdt hende
							tilbage.</p>
                  <p xml:id="idm140237638094688">»Luk først Dine Øjne et Øjeblik!« raabte han til Sparre.</p>
                  <pb n="37" facs="adl/topsoe/topsoe1/tops1037" xml:id="idm140237638094224"/>
                  <p xml:id="idm140237638093456">Denne fulgte Raadet og gik derpaa med sikkre Skridt tilbage.</p>
                  <p xml:id="idm140237638092992">»Lad os saa gaae hjem,« sagde Christian gnavent, »havde jeg ikke været
							med, kunde I begge to være blevne slaaede ihjel.«</p>
                  <p xml:id="idm140237638092464">»Tænkte De virkelig paa at vove Dem derud?« sagde Sparre til Margrethe.</p>
                  <p xml:id="idm140237638091984">»Ja vel tænkte hun paa det, og hun havde saamænd ogsaa gjort det, naar
							jeg ikke havde været tilstede,« sagde Christian.</p>
                  <p xml:id="idm140237638091456">Margrethe følte, at han betragtede hende, men vilde ikke møde hans Blik.</p>
                  <p xml:id="idm140237638090912">Hjemvejen gik temmelig taust. Christian gjenvandt snart sit gode Lune og
							fortalte Løst og Fast fra Byen, men kunde ikke faae de Andre med.</p>
                  <p xml:id="idm140237638090224">Tæt ved Byen mødte de en gammel Bondekone, der standsede bekjendt og gav
							sig i Tale med dem. Det var Margrethes gamle, overtroiske Amme, som
							havde givet hende Lykkeurten.</p>
                  <p xml:id="idm140237638089456">»Herregud, lille Margrethe,« sagde hun, »hvordan er det, Du seer ud? Du
							har dog vel aldrig været alene i Møllekrattet iaften?«</p>
                  <p xml:id="idm140237638088912">»Nej, hun har ikke,« sagde Christian, »Kirstine kan være ganske rolig,
							hvis det er Eliefolket, hun tænker paa. De kan ikke taale Cigarrøg, og
							jeg har været med.«</p>
                  <p xml:id="idm140237638088336">Den gamle Bondekone saae fornærmet ud, og man gik hver sin Vej.</p>
                  <p xml:id="idm140237638087808">Det var næsten mørkt, og Duggen faldt stærkt paa. Klokken i Domkirken
							begyndte nu at ringe. Engang for et Par hundrede Aar siden havde der ved
							Byen staaet et stort Slag, hvor der var bleven kæmpet fra Morgenstunden
							til denne Time, da Sejren var vundet og Landet reddet. Siden den Dag
							ringedes der altid istedetfor til Solnedgang ved denne Tid for at mindes
							Sejren og Rigets Frelse.</p>
                  <p xml:id="idm140237638086784">Den næste Morgen tidligt forlod Knud Kapitelhuset, medens Alt endnu var
							stille indenfor de tykke, røde Mure. Kun den tætte Vedbend viftede fra
							Vinduerne til ham.</p>
                  <pb n="38" facs="adl/topsoe/topsoe1/tops1038" xml:id="idm140237638086032"/>
                  <p xml:id="idm140237638085216">Jagten gik lystigt paa Sparresholm. Der var ikke mange Dyr i Skovene, og
							der var ikke heller megen Skov, men til Gjengjæld var det en godt Strøg,
							hvad Fuglene angik, og da man tillige deeltog i Nabogaardenes Jagter,
							var der dog endeel at gjøre.</p>
                  <p xml:id="idm140237638084272">Den gamle Kammerherre, Knud Sparres Onkel, holdt meget af sin Neveu. Hans
							egne Sønner vare fuldstændige Landmænd, gode Hestekjendere og Medlemmer
							af Dyrskuekomiteerne, men ellers ikke fremragende i nogensomhelst
							Retning. Knud derimod repræsenterede Familiens Fremtidshaab, var den,
							der skulde fremad i Verden. Hans Onkel viste ham derfor altid særlig
							Forkjærlighed, og hans Fættere havde megen Respekt for ham. De
							paaskjønnede navnlig, at han, skjøndt han var saa »dygtig«, dog tillige
							var en munter og behagelig Selskabsbroder, der aldrig, saaledes som
							Præstens Søn, der ogsaa var »dygtig«, lod det være sig magtpaaliggende
							ved alle Lejligheder at vise sin Overlegenhed, hvad Kundskaber angik.</p>
                  <p xml:id="idm140237638083104">Denne Gang var han imidlertid endeel forandret. Ofte kunde han vel vise
							sig som den Gamle eller rettere dobbelt frejdig og livsglad, men
							undertiden var han ogsaa meget indesluttet og tilbageholdende. Han
							plejede da gjerne at skille sig fra det øvrige Jagtselskab, og det
							oplystes da flere Gange, at han havde søgt ud til en skovbevoxet Pynt,
							hvorfra man havde vid Udsigt over Fjorden til den knejsende Domkirke,
							hvis Taarne ragede op paa den anden Side. Man kunde ikke komme paa det
							Rene med, hvad det var, der drog ham til denne Plet.</p>
                  <p xml:id="idm140237638081568">Amtmanden, som opholdt sig paa Gaarden, ikke saameget for Jagtens Skyld,
							som for de den ledsagende Gilder, paastod, at han havde opdaget, at der
							var en smuk, ung Bondepige i det lille Huus ved Pynten, og at det var
							hende, der forlokkede den eensomme Jæger, og saasnart nu Knud kom i sit
							tause Lune, regnede det ned over ham med Hentydninger til »Skovpigen«,
							og hans Kousine, Frøken Lucy Sparre, en lystig og flot ung
							Herregaardsskjønhed, der stadigt færdedes med Jagtselskabet, sang
							advarende til sin tause Fætter:</p>
                  <pb n="39" facs="adl/topsoe/topsoe1/tops1039" xml:id="idm140237638080032"/>
                  <lg xml:id="idm140237638079216">
                     <l xml:id="idm140237638078960">»Møder en Nymfe Dig,</l>
                     <l xml:id="idm140237638078544">Lad hende skjøtte sig,</l>
                     <l xml:id="idm140237638078096">Jæger, o, tag Dig ivare.«</l>
                  </lg>
                  <p xml:id="idm140237638077520">Gjæstede Knud virkelig jevnlig det lille Bondehuus, vilde han iøvrigt
							neppe have undgaaet at træffe den samme unge Dame, thi, til stor
							Forbauselse for Bondefolkene, gik der i den Tid neppe nogen Dag, hvor
							ikke den naadige Frøken, snart tidligt paa Morgenstunden, snart i
							Skumringen og undertiden lige i Middagstiden, kom travende paa sin
							bekjendte graa Hest, steg af for at faae et Glas Vand, som altid den
							smukke Ane selv maatte bringe, og derpaa jog bort, altid synlig oplivet
							ved Nydelsen af den beskedne Forfriskning.</p>
                  <p xml:id="idm140237638076512">En Dag, da den unge Dame red bort fra et af de sædvanlige Besøg ved
							Skrænthuset, mødte hun imidlertid sin Fætter, der langsomt slentrede hen
							ad Vejen. Hun rødmede, men raabte hurtigt:</p>
                  <p xml:id="idm140237638075712">»Der greb jeg Dig paa fersk Gjerning, Knud! nu kan Du ligesaa godt gjøre
							mig til Din Fortrolige.«</p>
                  <p xml:id="idm140237638075200">»Hvormed Lucy?« spurgte han, »det er dog vel aldrig Din Mening, at Du
							troer et Ord af den dumme Snak om Bondepigen?«</p>
                  <p xml:id="idm140237638074672">»Ja, hvorfor ikke?« svarede hun og saae forskende paa ham. »I Herrer ere
							vist mere slemme, end vi i Almindelighed faae at vide. Du kunde jo ogsaa
							gifte Dig med hende.«</p>
                  <p xml:id="idm140237638074080">»Jeg er ikke forelsket i den Bondepige,« sagde Knud, »og som Følge deraf
							kunde det hverken falde mig ind at gifte mig med hende eller at forføre
							hende.«</p>
                  <p xml:id="idm140237638073504">Den unge Pige taug og rettede paa den Graaes lange, lyse Manke. Da hun
							havde redet en Stund langsomt ved Siden af Knud, sagde hun, paany stærkt
							rødmende:</p>
                  <p xml:id="idm140237638072768">»Du har været fortrolig mod mig Knud, nu skal jeg ogsaa være det mod
							Dig.... Om Forladelse, Du ønsker maaskee ikke at beæres med min
							Fortrolighed,« tilføjede hun, da han vedblev at gaae taust, og hun gav
							den Graa et Rap med Pidsken, saa den foer et Spring frem, men tæmmedes
							atter af hendes øvede Haand.</p>
                  <p xml:id="idm140237638071680">»Du tager virkelig Fejl, kjære Kousine, tvertimod, det <pb n="40" facs="adl/topsoe/topsoe1/tops1040" xml:id="idm140237638071344"/> vilde glæde mig i høj Grad, om Du vilde vise
							mig saamegen Tillid.«</p>
                  <p xml:id="idm140237638070272">»Godt, saa skal Du raade mig,« sagde hun med et lidt tvungent Smil paa
							sit smukke, aabne Ansigt. »Du skal være mig som en gammel, ærværdig
							Tante, som en Moder eller saadant noget Andet, som jeg ikke har, og som
							man bruger ved slige Lejligheder til fortrolige Tilstaaelser. Amtmanden
							vil frie til mig. Hvad skal jeg gjøre?«</p>
                  <p xml:id="idm140237638069152">»Vil han det?« spurgte Knud forbauset. »Men, hvoraf slutter Du det?«
							tilføjede han, smilende baade ved Tanken om den aldrende Tilbeder og
							over den Rolle, som han selv spillede.</p>
                  <p xml:id="idm140237638068560">»Det kan jeg naturligviis ikke sige Dig,« sagde hun, »jeg siger kun, a t
							jeg troer, ikke <hi rend="spat" xml:id="idm140237638068192">hvorfor</hi> jeg troer.«</p>
                  <p xml:id="idm140237638067328">»Troer Du, at Du holder af ham?« spurgte Knud, »for saa skal Du
							naturligviis tage ham.«</p>
                  <p xml:id="idm140237638066832">»Saa havde jeg ikke spurgt Dig tilraads,« sagde hun heftigt og pressede
							sine smukke, friske Læber sammen.</p>
                  <p xml:id="idm140237638066320">»Du kunde ganske vist blive den meest fortryllende Amtmandinde i Danmark,
							men«.... Han fik ikke talt videre ud, thi hun gav paany sin Hest et Rap
							med Pidsken og lod den gaae afsted i fri Galop, saa Gruus og Stene fløj
							fra dens Hove, og den smukke Rytterske var forsvunden saa hurtigt, at
							der neppe var Tid til at see, hvor beundringsværdigt hun tog sig ud i
							det vilde Ridt.</p>
                  <p xml:id="idm140237638065088">Siden talte hun og Knud ikke videre om Sagen.</p>
                  <p xml:id="idm140237638064640">Da Besøget hos Onklen var endt, vendte Knud tilbage til Hovedstaden, hvor
							han med en hidtil ukjendt Lyst og Kraft tog fat paa sine Arbejder.
							Efteraaret gled hen, smukt og roligt. Der var vel et vist Røre i det
							politiske Liv og truende Skyer paa Horizonten; men de syntes at være
							Tordenskyer i Sommertiden. Dannevirkes Befæstning sagdes at være
							fuldendt, med levende Stolthed læste man de Beretninger, som fremmede,
							selv tydske Blade indeholdt om den mægtige Befæstning. Alliancen med
							Sverrig og Norge var saagodt som afsluttet. Stadigt læste og hørte man
							Beretninger om, hvorledes Forhandlingerne skrede videre og videre frem,
							og i <pb n="41" facs="adl/topsoe/topsoe1/tops1041" xml:id="idm140237638062944"/> Tankerne udmalede man sig med
							glimrende Farver den nye Æra, som skulde indvies ved de tre Rigers
							samlede Optræden.</p>
                  <p xml:id="idm140237638061776">Ogsaa indadtil var det Forhaabningernes Tid, den længe ventede Time for
							Foreningen med Slesvig syntes at stunde til, og Forhandlingerne om den
							nye Forfatning fulgtes med levende Interesse.</p>
                  <p xml:id="idm140237638060976">Alle Tidens Bevægelser spejlede sig levende hos Knud. Det var, som om han
							ikke kunde aabne sig nok for det virkelige Liv.</p>
                  <p xml:id="idm140237638060320">Han skrev stadigt til Christian, skjøndt denne var meget efterladende i
							at svare. Hans Breve, der indeholdt livfulde og varme Skildringer af
							Livet og Bevægelserne i Hovedstaden, vare fælles Ejendom i Kapitelhuset
							og bleve Fællesgods i en endnu videre Kreds; thi paa Basis af nogle af
							dem skrev Christian, der ogsaa følte Trang til at deeltage aktivt i det
							bevægede Liv, en ledende Artikel til Byens Avis, der gjorde megen Lykke,
							og hvoraf Kancelliraaden var særdeles stolt.</p>
                  <p xml:id="idm140237638059248">I sin Tid havde denne som Fuldmægtig paa Amtskontoret været mindre
							velstemt mod Tidens Forandringssyge. I Byens Klub havde han været en af
							Repræsentanterne for det moderate Parti og navnlig ivret stærkt mod den
							utilgivelige Selvtillid, hvormed de unge Mennesker i Hovedstaden
							dristede sig til at optræde som Førere med deres Meninger. Nu gik han
							bestandigt med et Exemplar af det Nummer, der indeholdt Sønnens Artikel,
							i Lommen og læste op af det ved alle Lejligheder; thi han var en Mand,
							der fulgte med Tiden og ikke yndede at stille sig i Opposition til den.</p>
                  <p xml:id="idm140237638058192">Christian gjorde et kort Besøg i Kjøbenhavn i November, da Alt der var
							optaget af Forfatningforhandlingerne. Den trettende November skulde
							tredie Behandling finde Sted. Knud Sparre, hvis mange Bekjendtskaber
							havde skaffet ham et Par Billetter til Rigsraadets Tribune, fik ham med
							sig derhen. Christian interesserede sig ikke meget for pariamentariske
							Forhandlinger og havde under sit Ophold i Kjøbenhavn aldrig besøgt de
							lovgivende Forsamlinger. Det var imidlertid paa en heldig Dag, han
							gjorde sit første Besøg.</p>
                  <p xml:id="idm140237638057136">Forhandlingerne fulgtes med levende Interesse fra Tilhørerpladserne, hvor
							man kun saae Hoved ved Hoved. Det <pb n="42" facs="adl/topsoe/topsoe1/tops1042" xml:id="idm140237638056624"/> var
							bekjendt, at Sejren i Rigsraadet var noget tvivlsom, og nogle af de
							slesvigske Medlemmer, hvis Stemmer kunde gjøre Udslaget, sagdes at gjøre
							deres Ja afhængig af en Erklæring fra Regeringen, som skulde afgives i
							Mødet. Skjøndt Anskuelserne i selve Salen saaledes vare deelte, herskede
							der i Byen kun een Mening om Ønskeligheden af den nye Forfatning, hvis
							Vedtagelse imødesaaes med Længsel, og alle Tilhørerne vare livfulde
							Repræsentanter for denne Stemning. Trods Præsidentens gjentagne
							Irettesættelser, ja Trusler om at lade Tilhørerpladsen rydde, var det
							dem umuligt at tilbageholde de livlige Meningsyttringer, som de paa
							denne Dag holdte interessante Foredrag gave Anledning til. Mændene af
							den gamle Skole, de sidste Heelstatsmænd, hvis Røster man næsten havde
							glemt, gjorde Regnskab op med Fortiden og angrebe i stærke Udtryk
							Regeringens Fremgangsmaade. Ministeriets veltalende Medlemmer optoge
							beredvilligt Kampen og indskrænkede sig ikke til at forsvare, det nye
							Forfatningsudkast; men den Sal, som havde været Vidne til saamange
							mindeværdige Kampe, blev paa denne Dag Skuepladsen for det sidste
							Hovedslag mellem de to afgjørende Retninger i Danmarks Politik,
							Heelstatsmændenes katalauniske Marker.</p>
                  <p xml:id="idm140237638053344">De to Venner fulgte Debatten med samme dybe Interesse som de fleste andre
							Tilhørere, og Christian udmærkede sig paa en iørefaldende Maade ved
							stærk Hyssen og stærke Bravoraab, alt eftersom Lejligheden gaves; ja, da
							Konseilspræsidenten havde sluttet sit store Foredrag, gjorde han et
							Forsøg paa at faae et Leve igang for denne, der bragte Buddet til at
							true ham med at blive viist Døren. Da Forhandlingerne imidlertid, efter
							at have varet fra Klokken eet i halvfemte Time, afbrødes, og et nyt Møde
							ansattes til samme Aften, fandt han, at han havde virket tilstrækkeligt
							til Fædrelandets Tarv, og kun Knuds bestemte Forsikkring, at han, hvis
							Christian ikke vilde følge ham derhen om Aftenen, ogsaa vilde blive
							hjemme, bevægede ham til atter at gaae derhen. Forhandlingerne bestode
							dennegang hovedsagelig i, at de enkelte Medlemmer motiverede deres
							Stemmegivning. Enhver, der erklærede at ville stemme Ja, kunde være <pb n="43" facs="adl/topsoe/topsoe1/tops1043" xml:id="idm140237638050928"/> sikker paa at fremkalde en sand
							Bifaldsstorm fra Tilhørerne, der stode endnu mere talrigt forsamlede end
							om Formiddagen, Hoved ved Hoved, langt ud paa Gangene. Efter halvanden
							Times Forløb gik man til Afstemning, umiddelbart efter et aandfuldt
							Foredrag af Ordføreren, der sluttede den hele Forhandling med de Ord:
							»Hvo Intet vover, han Intet vinder, men dristigt vovet, halvt er
							vundet.« I aandeløs Spænding ventede man paa Afstemningens Resultat, og
							da den var endt med Majoritet for Forfatningen, udbrød der en saa
							ustandselig Jubel, som aldrig før havde lydt indenfor Salens rolige
							Vægge, og som neppe tillod Præsidenten at komme til Orde for dybt
							bevæget at proklamere Forfatningens Vedtagelse og udtale Ønsket om, at
							den maatte blive til Velsignelse for Fædrelandet.</p>
                  <p xml:id="idm140237638048160">Nye, uendelige Hurraraab rungede atter gjennem Salen, dennegang ikke
							alene fra Tilhørerne, men ogsaa fra Raadets Medlemmer, og man skiltes ad
							under stor Bevægelse.</p>
                  <p xml:id="idm140237638047408">»Nu skulle vi have os en god Boeuf,« udbrød Christian, da de vare komne
							ned i Slotsgaarden. »Man trænger til at leve lidt godt ved vigtige
							Begivenheder.«</p>
                  <p xml:id="idm140237638046832">»Jeg vilde give Noget til, at jeg havde været med at afgive Stemme
							deroppe,« sagde Knud, »og saa skulde ud til Kapitelgaarden,« tilføjede
							han sagtere.</p>
                  <p xml:id="idm140237638046256">»Hvad siger Du?« spurgte Christian.</p>
                  <p xml:id="idm140237638045824">»Jeg antager Dit Forslag,« svarede Knud.</p>
                  <p xml:id="idm140237638045376">Man gik op til en af de store Restaurationer. Paa den livlige Bevægelse,
							der herskede imellem de talrige Gjæster, kunde man strax mærke, at den
							vigtige Efterretning var naaet derhen, og rundt om i mindre Grupper
							diskuterede man det store Spørgsmaal.</p>
                  <p xml:id="idm140237638044432">»Mine Herrer!« raabte Christian, idet han rejste sig med sit Glas i
							Haanden. »Jeg foreslaaer, at vi drikke et Glas for den nye Forfatning.«</p>
                  <p xml:id="idm140237638043888">Nogle enkelte af de Tilstedeværende saae halvt fornærmede paa det unge
							Menneske, hvem de mistænkte for at ville gjøre sig vigtig, men de Øvrige
							modtoge Skaalen med Begejstring, og den blev drukken under livlige
							Hurraraab. Hele det tilstedeværende Selskab, sammensat, som det jo altid
							paa <pb n="44" facs="adl/topsoe/topsoe1/tops1044" xml:id="idm140237638042976"/> slige Steder er Tilfældet, af de
							meest ueensartede Elementer, følte sig pludseligt i den fælles Glæde som
							Venner og Bekjendte.</p>
                  <p xml:id="idm140237638041776">Man sluttede sig sammen i een stor Kreds, og Samtalen førtes med stort
							Liv om Dagens vigtige Begivenheder, om de enkelte Medlemmers
							Afstemninger og Udtalelser og om de Følelser, den vigtige Efterretning
							vilde fremkalde rundt om i Europa, hvor den alt maatte være bragt ad
							Telegrafernes lynsnare Baner. Taler og Sange vexlede til langt ud paa
							Natten. Man udtalte de skjønneste Forhaabninger om en lysende og ærefuld
							om end alvorlig Fremtid, som nu vilde oprinde, det var, som man alt stod
							ved det Maal, man i saamange Aar længselsfuldt havde sukket efter.</p>
                  <p xml:id="idm140237638040672">Knud var en af de Tauseste. Christian derimod var lutter Liv og
							Bevægelse, og da Kredsen endelig skiltes, udbragtes der et Leve for ham,
							thi han havde paa en Maade været Dirigent.</p>
                  <p xml:id="idm140237638039888">»Nu føler jeg, hvad det er at elske sit Fædreland, at kæmpe for en Idee,«
							sagde han begejstret til Knud. Denne svarede ikke, og Christian frygtede
							for, at han følte sig tilsidesat og overseet.</p>
                  <p xml:id="idm140237638039280">To Dage efter, en mørk Novembereftermiddag, var der en underlig Bevægelse
							i Kjøbenhavns Gader, en Bevægelse af en sælsom, uhyggelig Art. Rundtom
							stode talrige Grupper, men fra ingen af disse lød der højrøstede Ord,
							dæmpet og ligesom frygtende for at tale højt gav man bekymrede Tanker
							Luft, og dyb Alvor stod at læse paa de Samtalendes Ansigter. Hvor et Par
							stode samlede, sluttede strax Flere sig til dem, thi det var ogsaa nu
							Timer, hvor Alle kjende hinanden og slutte sig sammen. Det Budskab, der
							gik rundt i Byen, var, at Kongen laa for Døden paa Lyksborg Slot.</p>
                  <p xml:id="idm140237638038240">Mørket sænkede sig efterhaanden over Staden, Skyerne trak sig tæt sammen
							over hele Himlen, og Regnen begyndte at falde i de tause og mørke Gader,
							just som det Budskab fløj gjennem Staden, at der var kommet Telegram om
							Kongens Død, et Budskab, der gav Manges Stemme en sælsom, brudt Klang,
							naar det udtaltes, som fremkaldte Taarer i mangt et Øje og dybe,
							alvorlige Tanker i alle Hjerter.</p>
                  <pb n="45" facs="adl/topsoe/topsoe1/tops1045" xml:id="idm140237638037232"/>
                  <p xml:id="idm140237638036464">Den næste Formiddag, just som man i Kapitelhuset sad ved Kaffebordet,
							traadte Christian ind med et ualmindeligt alvorligt Ansigt.</p>
                  <p xml:id="idm140237638035792">»Kongen er død,« sagde han og pegede paa det sortrandede Blad, han holdt
							i Haanden.</p>
                  <p xml:id="idm140237638035296">»Herregud, er han nu ogsaa død!« sagde Fruen bevæget. »Christian den
							Ottende døde ogsaa saadan. Nu faae vi da Landesorg.«</p>
                  <p xml:id="idm140237638034768">»Er han død!« sagde Kancelliraaden, der glemte den Bitterhed, han havde
							havt i Sindet, siden den sjette Oktober var gaaet resultatløs hen. »Lad
							mig see Avisen! Ja, saa vil meget blive forandret,« sagde han, da han
							havde læst Artiklen, og skyndte sig bort, over til Kontoret for at være
							den Første, som bragte Efterretningen til Skriveren og de i Forretninger
							tilstedeværende Bønder, følende en Trang til i et saa vigtigt Øjeblik at
							optræde med en vis Myndighed. Han gik usædvanligt rask og larmende ud af
							Døren og nærede et ubestemt Ønske om at skulle tage samtlige gamle Damer
							i Klosteret i Eed til den nye Konge, eller ialfald om at skulle
							proklamere Thronskiftet for dem paa en officiel, solen Maade.</p>
                  <p xml:id="idm140237638033168">Christian gik over til Konsistorialraadinden med Bladet. Den gamle Frue
							kunde ikke holde sine Taarer tilbage, da hun læste den varme og smukke
							Anmeldelse af den skjæbnesvangre Begivenhed.</p>
                  <p xml:id="idm140237638032368">»Der er saamegen Alvor i det, at en Konge døer,« sagde hun, »men jeg er
							tillige bange for, at Frederik den Syvendes Død kan blive til stor
							Ulykke for Danmark. Har Du ikke hørt Noget fra Sparre? Hvad siger han
							til dette? Jeg vilde saa gjerne tale med ham idag.«</p>
                  <p xml:id="idm140237638031680">Margrethe, der hidtil havde siddet taust, spurgte nu Christian: »Troer
							Du, at vi nu faae Krig?«</p>
                  <p xml:id="idm140237638031072">»Det veed jeg ikke,« svarede denne, »men faae vi Krig, saa bliver det for
							Alvor, og vi maa Alle med og slaaes til sidste Mand.«</p>
                  <p xml:id="idm140237638030528">»Det kan jeg lide at høre,« sagde Fruen.</p>
                  <p xml:id="idm140237638030080">Christian gik tilfredsstillet bort, nu havde han udtalt sig i
							Overeensstemmelse med Situationen.</p>
                  <pb n="46" facs="adl/topsoe/topsoe1/tops1046" xml:id="idm140237638029584"/>
                  <p xml:id="idm140237638028816">Forventningens Tid kom, den mørke, aandeløse Forventnings Tid og
							Skuffelsens, den bittre Skuffelsens Tid og Forladtheden, Ulykkens
							Eensomhed begyndte, og de kommende Begivenheder kastede deres mørke
							Skygger foran sig.</p>
                  <p xml:id="idm140237638027936">Rustningerne begyndte at drives rask. Christian talte stadigt om at gaae
							med, trods alle sin Moders Bønner og Kancelliraadens Fornuftgrunde.
							Konsistorialraadinden opmuntrede ham i hans Forsæt og stod derfor paa en
							noget spændt Fod med Kancelliraadens Familie. Endnu var der dog ikke
							taget nogen afgjørende Beslutning, og Christian saae Tiden an.</p>
                  <p xml:id="idm140237638026784">En Eftermiddag i Slutningen af December, som Skumringen begyndte at falde
							stærkt paa, stod han og Margrethe i den gamle Domkirke. Der havde været
							Bryllup, og de havde som Tilskuere overværet dette, i smaa Byer endnu
							mere end i Hovedstaden opsigtvækkende Skue. Der var nu ingen Andre i
							Kirken end de To. Skuet af den ægteskabelige Forening havde stemt
							Christian erotisk. Han var ikke kommet videre med sine
							Forlovelsesplaner, end han var i Sommeren. Hans Følelser vare de samme,
							men han havde ikke fundet nogen Lejlighed til at udtale dem. Margrethe
							havde været endnu mere undvigende end tidligere, og stundom havde han
							endog mistvivlet, om hun deelte hans Tilbøjelighed. Under sit sidste
							Ophold i Kjøbenhavn havde han af den Grund været ternmelig nedstemt.
							Knud, der kunde mærke, at hans Sindsstemning var noget forandret, havde
							henkastende spurgt ham, om han skulde til at forlove sig, men til Svar
							faaet en for Christian ualmindelig bestemt og afgjort Benægtelse af, at
							han tænkte paa Sligt! Efter hans Hjemkomst havde Margrethe imidlertid
							atter begyndt at vise sig lidt mere imødekommende mod ham, og han var
							atter begyndt at haabe og længtes efter en Afgjørelse. Præstens smukke
							Ord om alt Det, en Kvinde bør være for sin Mand, havde slaaet an hos
							ham, og han stod lige i Begreb med at henvende en betydningsfuld
							Udtalelse til Margrethe, da denne bad ham om at gjøre hende den Tjeneste
							at gaa op til Orgelet og præludere lidt for hende, medens hun sad nede i
							Kirken.</p>
                  <pb n="47" facs="adl/topsoe/topsoe1/tops1047" xml:id="idm140237638024256"/>
                  <p xml:id="idm140237638023488">Christian var meget musikalsk og havde lært sig selv at spille ganske
							kjønt paa Orgel. Han var strax villig til at opfylde Begjæringen, og
							snart klang det mægtige Orgels Toner gjennem det store Rum. Kirken
							frembød et alvorligt Skue i den dæmrende Belysning; der var næsten mørkt
							oppe i Koret, under de høje Hvælvinger og i Sidegangene. Rustningerne,
							der hang paa Muren, traadte i det usikkre Lys frem paa en underlig
							levende Maade og syntes at gribe efter de støvede Faner og de rustne
							Sværd.</p>
                  <p xml:id="idm140237638022400">Margrethe følte sig uhyggeligt tilmode, da hun blev ene, og vilde alt
							forlade Stedet. Da løde faste Trin paa Fliserne og gave stærkt Gjenlyd
							fra Hvælvingerne. Margrethe foer forskrækket sammen, som om hun frygtede
							for, at det var en af de alvorlige Skikkelser, der havde rejst sig fra
							sin hundredaarige Slummer, og atter vandrede i disse Gange. Den Kommende
							traadte nu ud i den lysere Deel af Gangen og gik henimod hende. Han bar
							Uniform, men hun kjendte ham dog strax, det var Knud Sparre.</p>
                  <p xml:id="idm140237638021376">»Jeg kommer for at sige Dem Farvel,« sagde han. »Jeg gaaer med som
							Frivillig. Jeg kan ikke blive hjemme. Om et Par Dage gaaer jeg med en
							Afdeling til Holsteen.«</p>
                  <p xml:id="idm140237638020800">Margrethe nikkede med Hovedet uden at svare. Efter nogle Øjeblikke sagde
							hun: »Jeg synes, De har forandret Dem.«</p>
                  <p xml:id="idm140237638020160">»Jeg troer ogsaa, at jeg har forandret mig,« sagde han. »Jeg synes, at
							jeg er bleven ældre.«</p>
                  <p xml:id="idm140237638019648">»Hvorledes det?«</p>
                  <p xml:id="idm140237638019232">»Jeg har faaet et Maal for Livet; naar man har det, bliver man Mand, hvor
							ung man ellers er. Jeg behøver nu ikke at blive Dem Svar skyldig paa et
							Spørgsmaal, De gjorde mig engang i Sommer.«</p>
                  <p xml:id="idm140237638018624">Orglets Toner løde bestandigt om dem, og Belysningen var nu saa svag, at
							de kun dunkelt kunde see hinandens Ansigtstræk.</p>
                  <p xml:id="idm140237638017968">»Det Sted, hvor vi mødes, er mere alvorligt end det, hvor vi skiltes,«
							sagde Margrethe.</p>
                  <p xml:id="idm140237638017472">»De gamle Tider og Minder faae ligesom Røst,« sagde Knud, »og de nye
							med,« tilføjede han. »Man mindes om store Navne og store Bedrifter, men
							man mindes ogsaa om <pb n="48" facs="adl/topsoe/topsoe1/tops1048" xml:id="idm140237638017024"/> den talrige Flok,
							hvis eneste Bedrifter det er, der foregaae i denne Kirke: at blive
							døbte, konfirmerede, gifte og faae en Ligtale. Man bliver beklemt alene
							ved Tanken om et saadant Liv.«</p>
                  <p xml:id="idm140237638015696">»Men er det da saa forfærdeligt at leve stille og roligt?« spurgte
							Margrethe.</p>
                  <p xml:id="idm140237638015216">»Leve,« gjentog Knud; »kalder De den Tilværelse, som de Mennesker føre,
							for Liv, saa veed De ikke, hvad Livet er.«</p>
                  <p xml:id="idm140237638014688">»Maaskee ikke,« svarede Margrethe. »Det har jeg stundom selv tænkt. Man
							lærer det maaskee.«</p>
                  <p xml:id="idm140237638014176">»Ogsaa jeg vidste det en Tid kun i Drømme,« sagde Knud, »da spurgte De
							mig engang derom, og fra det Øjeblik af begyndte jeg at lære det. Jeg
							drømte altid om at udføre noget Stort, Herligt, men taaget, ubestemt.
							Jeg har lært, at disse Sværmerier ene Intet, og man maa begynde
							alvorligt, hvis man vil vinde Livet. Derfor begynder jeg med at <hi rend="italics" xml:id="idm140237638013152">skib</hi> les fra Dem.«</p>
                  <p xml:id="idm140237638012288">Gjennem den tætte Skumring saae han, at hendes Blik hvilede ufravendt paa
							ham.</p>
                  <p xml:id="idm140237638011712">»Vi ville mødes igjen, Margrethe,« sagde han, »og da vil jeg lære Dem
							det, som De har lært mig. Lad mig nu sige Dem Farvel her.«</p>
                  <p xml:id="idm140237638011168">Hun rakte ham sin Haand og saae ham bestandigt ind i Øjet. Han lagde sin
							Arm om hendes Liv; forvirret, bedøvet gav hun efter, og han trykkede et
							Kys paa hendes Mund.</p>
                  <p xml:id="idm140237638010400">»Farvel!« sagde han.</p>
                  <p xml:id="idm140237638009984">Orgelspillet taug. De gik tause hen mod Udgangen, han holdt bestandigt
							hendes Haand i sin.</p>
                  <p xml:id="idm140237638009488">Ved Udgangen kom Christian dem imøde. Han blev aldeles forbauset over at
							træffe sin Ven og kunde ikke forstaae, hvorledes denne var kommen paa
							den Tanke at opsøge ham i Kirken, indtil han hørte, at han først havde
							været i Kapitelhuset og derfra var bleven viist derover.</p>
                  <p xml:id="idm140237638008496">De fulgtes ad over til Kancelliraadens.</p>
                  <p xml:id="idm140237638008064">»Jeg finder ikke, at det er rigtigt af Dem saaledes at exponere Dem, Hr.
							Sparre,« sagde Kancelliraaden. »De kan gavne Deres Fædreland paa andre
							Maader.«</p>
                  <pb n="49" facs="adl/topsoe/topsoe1/tops1049" xml:id="idm140237638007488"/>
                  <p xml:id="idm140237638006720">»Man maa dog først sørge for at have et Fædreland,« sagde Knud.</p>
                  <p xml:id="idm140237638006256">»Ja, De har nu heller ingen Forældre og er ikke gift,« tilføjede
							Kancelliraadinden. »Det forandrer jo Sagen, saa har De ikke saadan Noget
							at leve for.«</p>
                  <p xml:id="idm140237638005680">»Maaskee,« svarede Knud med et Smil.</p>
                  <p xml:id="idm140237638005248">»Men, Gud bevar's!« raabte Konsistorialraadinden, »det lyder jo, som om
							det var en given Sag, at Hr. Sparre skulde falde. Det vil vi da ikke
							troe. Hytter den Slemme sine, gjør Vorherre det saamænd ogsaa, og De er
							en af dem, vi kunne trænge til.«</p>
                  <p xml:id="idm140237638004576">»Jeg takker Dem meget for Deres gode Mening, Frue,« sagde Knud, »men
							hvoraf veed De egentlig det?«</p>
                  <p xml:id="idm140237638004064">»Af Deres Breve. Christian har maattet lade os alle læse dem, og vi ere
							Dem meget taknemlige.«</p>
                  <p xml:id="idm140237638003552">Knud saae paa Margrethe, der rødmede dybt, thi hun vidste, at hvis hans
							Breve havde havt nogen Interesse for hende, var det ikke for Indholdets
							Skyld.</p>
                  <p xml:id="idm140237638002816">»Jeg haaber da, De bliver her i Aften og overnatter,« sagde Fruen.</p>
                  <p xml:id="idm140237638002352">»Nei, Tak,« sagde Knud, »jeg maa af sted i Aften.«</p>
                  <p xml:id="idm140237638001904">»Du lader Dig nok overtale ligesom sidst,« sagde Christian.</p>
                  <p xml:id="idm140237638001440">»Nei,« svarede Knud, »umuligt. Alt er forandret siden sidst. Det, der
							dengang bragte mig til at blive, driver mig nu bort.«</p>
                  <p xml:id="idm140237638000912">Margrethe mødte hans Blik.</p>
                  <p xml:id="idm140237638000464">»Det forstaaer jeg ikke,« sagde Christian.</p>
                  <p xml:id="idm140237638000016">»Jeg kom blot for at sige Farvel til Dem,« sagde Knud, idet han reiste
							sig, »men nu er min Tid omme.«</p>
                  <p xml:id="idm140237637999504">»Farvel, og Gud velsigne Dem!« sagde Konsistorialraadinden bevæget. »Vi
							følge Dem Alle til Banegaarden.«</p>
                  <p xml:id="idm140237637998992">Alle gik ind paa dette Forslag med Undtagelse af Kancelliraaden, som
							beklagede, at hans Kontorforretninger holdt ham bunden hjemme. Føret var
							i Virkeligheden ogsaa meget slet og Vejret ubehageligt raat og fugtigt.</p>
                  <p xml:id="idm140237637998128">De Andre fulgte med. Christian og Konsistorialraadinden gik næsten
							bestandigt ved Siden af Soldaten, og han vexlede kun faa og ligegyldige
							Ord med Margrethe. Da man <pb n="50" facs="adl/topsoe/topsoe1/tops1050" xml:id="idm140237637997488"/> kom til
							Banegaarden, var der stort Liv og Røre. En betydelig Afdeling indkaldt
							Mandskab, som skulde afgaae til Hovedstaden, stod paa Perronen, omgivet
							af Slægt og Venner.</p>
                  <p xml:id="idm140237637996192">De mødte Overlærer Ludvigsen, som spadserede omkring med sin Kone og
							søgte at give sig i Snak med de Indkaldte, for at komme til at sige dem
							nogle anerkjendende og opmuntrende Ord. Han blev meget overrasket ved at
							see Sparre og trykkede hans Haand med Taarer i Øjnene.</p>
                  <p xml:id="idm140237637995200">»Jeg har altid troet, at De var en Mand med Hjertet paa det rette Sted,
							som ikke vilde svigte i Nødens Stund,« sagde han. »Det bliver en
							alvorlig, højst alvorlig Kamp, pro <hi rend="italics" xml:id="idm140237637994736">aris et
							focis</hi>. Det glæder mig ret, at mange af mine gamle Elever ere med i
							den. Det synes mig, at jeg derved paa en Maade giver mit Bidrag til
							Fædrelandets Frelse. Stemningen er forresten god blandt alle disse
							Folk,« tilføjede han, »jeg har talt med endeel af dem, og de gaae til
							Krigen med samme Ro som til Markarbejde.«</p>
                  <p xml:id="idm140237637993280">Han stod et Øjeblik taus og sprang derpaa op paa en af de store
							Pakkasser, der stode rundtom, og inden hans Kone kunde forhindre det,
							havde han begyndt en Tale til de Bortdragende, hvori han skildrede den
							Lykke, det var for dem, at de i Gjerningen kunde vise deres
							Fædrelandskjærlighed, og bragte dem de bedste Ønsker fra dem, der bleve
							hjemme.</p>
                  <p xml:id="idm140237637992256">Talen gjorde Indtryk af at være hjertelig meent og besvaredes med
							kraftige Hurraraab.</p>
                  <p xml:id="idm140237637991664">Da Toget satte sig i Bevægelse under Hurraraab og Viften og Hilsen fra
							Tilskuerne, istemmede Folkene »Den tappre Landsoldat«. Sangen
							forplantedes rask fra Vogn til Vogn. Den overdøvede Lokomotivets Brusen
							og gjenlød i det Fjerne, efterat Toget var forsvundet i Mørket og
							Regnen.</p>
                  <p xml:id="idm140237637990640">Hurtigere, end man havde ventet, kom den afgjørende Time; men blev man
							end overrasket, tabte man dog ikke Modet, tværtimod, der var noget
							Forfriskende, Spændende, Styrkende i at vide, at den alvorlige
							Afgjørelse nu forestod. I Begyndelsen af Februar, da Alles Hjerter
							bankede ved <pb n="51" facs="adl/topsoe/topsoe1/tops1051" xml:id="idm140237637989744"/> Efterretningerne om de
							første, hæderlige Træfninger, fik Christian et Brev fra Knud, skrevet
							den første Februar, den Dag, da den fjendtlige Hær overskred Ejderen.
							Det var skrevet i Slesvig som et Udbrud af den festlige Glæde, han følte
							over, at Timen nu var kommen, da han for første Gang skulde udrette
							Noget i Verden. Det skildrede varmt den krigerske Stemning, som var
							udbredt over næsten hele Hæren, det livlige Røre i Byen, de mægtige
							Fæstningsværker, paa hvilke man stod, og paa hvis Fuldkommengjørelse der
							dagligt arbeidedes.</p>
                  <p xml:id="idm140237637988160">»Det er, som om man alt traadte ind i Historien, naar vi marschere op paa
							disse Volde,« skrev han.</p>
                  <p xml:id="idm140237637987648">Christian satte den Dag, Brevet var modtaget, paany sine Forældre i
							alvorlig Skræk med sine Antydninger om, at han ogsaa vilde med.</p>
                  <p xml:id="idm140237637986960">Den næste Dag var der imidlertid stille i Huset. Kancelliraaden lod
							Kontoret skjøtte sig selv og kunde roligt gjøre det, thi Ingen kom den
							Dag i Forretninger. Konsistorialraadinden sad og græd i Dagligstuen, og
							Fruens Strikketøj havde kun ringe Fremgang. Christian saae daarlig ud,
							for første Gang i sit Liv havde han ikke sovet godt, thi seent den
							foregaaende Aften var der kommet Efterretning om, at Dannevirke var
							bleven rømmet af den danske Hær. Ingen kunde troe Efterretningen, da
							Overlærer Ludvigsen seent om Aftenen havde banket paa Døren og med en
							bleg og forstyrret Mine havde fortalt den, og trods det sludfulde Vejr
							vare baade Kancelliraaden og Christian ilede hen til Postgaarden, hvor
							imidlertid det korte Telegram betog dem enhver Tvivl.</p>
                  <p xml:id="idm140237637984880">Margrethe var ikke bedrøvet som de andre, dertil havde hun ikke Blik nok
							paa og den rette Sands for Begivenhederne, men hun var urolig for at
							faae at vide, om der ikke tillige havde været noget Slag, og spurgte
							meest, naar man kunde vente Efterretninger om, hvo der vare faldne i de
							sidste Dages Kampe.</p>
                  <p xml:id="idm140237637983840">Christian opgav atter for længere Tid sine krigerske Planer, og der kom
							intet Brev fra Knud, som kunde opskræmme ham af hans Ro. Christian havde
							gjentagne Gange skrevet til ham og bedet ham om at give sig og <pb n="52" facs="adl/topsoe/topsoe1/tops1052" xml:id="idm140237637983120"/> Kapitelhusets øvrige Beboere
							Underretning om Sagernes Stilling, men der var intet Svar kommet.
							Margrethe, som just havde truffet Christian ifærd med at slutte et af
							disse Breve, havde bedet ham om at maatte sende en Hilsen med og havde i
							Slutningen skrevet:<lb xml:id="idm140237637981760"/> »Moder og jeg sende vore Hilsener, vi tænke
							dagligt paa Dem og længes efter at høre fra Dem.<lb xml:id="idm140237637981280"/> Margrethe.«</p>
                  <p xml:id="idm140237637980848">Men der kom intet Svar, thi Knud var falden paa Kampens første Dag i
							første Række, et Øjeblik, da Solen skinnede, og da der blev kommanderet:</p>
                  <p xml:id="idm140237637980144">»Fremad!«</p>
                  <p xml:id="idm140237637979728">»Jeg bliver ganske urolig over, at vi aldrig høre Noget fra Sparre,«
							sagde Konsistorialraadinden en Eftermiddag i Skumringen, da hun og
							hendes Datter, som det denne Vinter sædvanligt var Tilfældet, sad hos
							Kancelliraadens.</p>
                  <p xml:id="idm140237637979072">»Jeg troer, jeg tager ud til Kammerherrens imorgen,« sagde Christian, »de
							maa dog have hørt fra ham.«</p>
                  <p xml:id="idm140237637978560">»Ja, gjør det min Søn,« sagde Kancelliraaden ivrigt, ikke alene, fordi
							han virkelig interesserede sig for Knuds Skjæbne, men ogsaa, fordi han
							nok vilde have, at Christian traadte i Forbindelse med denne Familie.</p>
                  <p xml:id="idm140237637977936">»Hvor jeg dog har gaaet i Taaget,« sagde Konsistorialraadinden, »nu
							falder det mig først ind, at Johan, min Søstersøn, er Lieutenant ved
							Sparres Regiment. Jeg kunde jo have skrevet til ham.«</p>
                  <p xml:id="idm140237637977328">»Det har jeg for længe siden tænkt paa,« sagde Margrethe uvilkaarligt.</p>
                  <p xml:id="idm140237637976848">»Og Du har ikke sagt det? Det kunde jeg ikke lide,« sagde hendes Moder
							kort.</p>
                  <p xml:id="idm140237637976368">»Lad nu Christian i ethvert Fald tage ud imorgen til Sparresholm,« sagde
							Kancelliraaden, »skjøndt Vognlejen er dyr, betaler jeg den dog gjerne
							for at faae Efterretning om det brave, unge Menneske.«</p>
                  <p xml:id="idm140237637975744">Da Konsistorialraadinden og hendes Datter vare komne over i deres eget
							Hjem, sagde den gamle Frue, efter at have tiet en Stund: <pb n="53" facs="adl/topsoe/topsoe1/tops1053" xml:id="idm140237637975344"/> »Margrethe, jeg forstaaer mig ikke paa Dig. Det
							har altid forekommet mig, at der var Noget i Dig, som endnu skulde
							udvikles, at Dit egentlige Jeg ikke var rigtig levet op endnu, Du
							underlige, tilbageholdne Barn, som altid er flygtet tilbage i Dig selv,
							naar Nogen vilde søge at trænge ind hos Dig. Jeg havde troet, at Din Tid
							nu var kommet, lad mig sige det reent ud, jeg havde troet, at Du holdt
							af Sparre, men nu seer jeg, at jeg har taget fejl.«</p>
                  <p xml:id="idm140237637973824">Margrethe taug og kyssede sin Moder.</p>
                  <p xml:id="idm140237637973392">Den næste Dag kom Christian meget alvorlig hjem fra Sparresholm. Man
							kunde se, at han havde grædt, og Graaden begyndte igjen, da han
							fortalte, at Knud Sparre var falden.</p>
                  <p xml:id="idm140237637972624">Hans Moder gik over for at bringe Efterretningen til sin gamle Veninde.</p>
                  <p xml:id="idm140237637972160">»Hvergang Nogen falder i denne Krig, er det ligesom det var En af min
							Familie,« sagde Konsistorialraadinden dybt bevæget, »men Knud Sparres
							Død forekommer mig ligesaa sørgelig, isom om det havde været min Søn.«</p>
                  <p xml:id="idm140237637971520">Margrethe stod taus og bleg; da hun og hendes Moder atter vare blevne
							ene, kastede hun sig om Moderens Hals og brast i en hæftig Graad, saa
							hæftig og ustandselig, som hiin Sommeraften, da <hi rend="spat" xml:id="idm140237637970832">han</hi>
							havde indhentet hende i den skyggende Have, men hendes Mund forblev taus
							og stum.</p>
                  <p xml:id="idm140237637969936">En Tid lang saae det sørgeligt ud i den lille By. Man var dybt nedbøjet
							over Krigens sørgelige Gang, og da Freden havde slaaet dens sørgelige
							Udfald fast, begyndte der tillige at vise sig en anden Splid og
							Uenighed, som snart antog en alvorlig Karakteer. Amtmanden traadte ind i
							en politisk Forening, som nylig var bleven dannet, og Kancelliraaden
							meente at burde følge ham, skjøndt han herved stillede sig i Opposition
							til sin gamle Ven, Overlærer Ludvigsen, der var Formand for en Filial af
							en anden politisk Forening, som virkede i en ganske modsat Retning.
							Saalænge Krigen varede, havde de forskjellige Borgere jævnlig mødt
							hinanden i fredelig Samdrægtighed i Postgaardens Restauration, hvor man
							om Aftenen i en hyggelig Kreds drøftede <pb n="54" facs="adl/topsoe/topsoe1/tops1054" xml:id="idm140237637967968"/>
							ankomne Telegrammer og nyeste Efterretninger af mere eller mindre
							troværdig Natur. Man opmuntrede og mistrøstede der hinanden saa meget
							som muligt, medens man samtidigt styrkede Legemet med en varm Aftensmad
							og en velsmagende Toddy. De forskjellige Hustruer fandt ikke megen Behag
							i disse politiske Sammenkomster, og flere end een var det, som mistænkte
							deres Mænd for at bruge Landets Stilling som et Paaskud til at ombytte
							den tarvelige Aftensmad hjemme med Postgaardens Kjødgryder.</p>
                  <p xml:id="idm140237637966288">Nu var denne Kilde til ægteskabelig Usamdrægtighed for største Delen
							standset. Ikke alene var den pirrende Trang til at faae Nyheder ophørt
							med Begivenhedernes hurtige Afvexling, men Sammenkomsterne vare ogsaa af
							andre Grunde sprængte. En Aften, som man sad og diskuterede Krigens
							Gang, oplystes det nemlig, at Kancelliraaden var af den Overbevisning,
							at Overlærer Ludvigsen og hans »Parti«, de Rigsdagsmænd, som han plejede
							at anbefale paa Valgtribunen derunder indbefattede, ved deres ukloge og
							dumdristige Politik vare Ophavsmændene til Krigen og dens Ulykker, ja
							Kancelliraaden citerede endog Yttringer af Overlæreren selv paa en
							saadan Maade, at der deri laa en Insinuation, om at de havde havt en
							direkte udæskende Virkning paa Preussens Politik.</p>
                  <p xml:id="idm140237637964176">Han fandt en kraftig Understøttelse hos Postmesteren, en afskediget
							Ritmester. Denne havde tidligere været ligesaa lidt Politiker som
							Kancelliraaden og var kun traadt frem som Taler eengang tidligere, da
							han i et Møde paa Raadhuset med den varmeste Begejstring havde
							understøttet et af Kancelliraaden stillet Forslag om at stifte en
							Forening i Byen med det Formaal, at virke for Oldsagers Udgravning og
							Fredning om de lokale Fortidsminder, særligt en lille Kæmpehøj udenfor
							Byen. Nu rejste han sig atter som Taler. Med en af Harme dirrende Stemme
							udslyngede han mod Ludvigsens Hoved en Række Beskyldninger for
							Kongefordrivelsesplaner og forrædersk Forbindelse med udenlandske Magter
							og truede ham til Slutningen med at ville anklage ham for Højforræderi
							hos Generalpostdirektionen og udvirke Tilladelse til at lade hans
							Korrespondance bryde.</p>
                  <pb n="55" facs="adl/topsoe/topsoe1/tops1055" xml:id="idm140237637961856"/>
                  <p xml:id="idm140237637961088">Situationen blev alvorlig for Ludvigsen, det var aabenbart, at Stemningen
							hos de tilstedeværende Borgere vaklede i en betydelig Grad, og at man
							begyndte at mistænke ham for ikke at være uden positiv Skyld i Danmarks
							Ulykker. Han tog imidlertid Sagen roligt, rettede med Værdighed paa sine
							Briller, gjendrev i logisk Orden de rejste Beskyldninger, og idet han
							talte sig varmere og varmere, sluttede han med at gjøre Kancelliraaden
							og Postmesteren personlig ansvarlige for Dannevirkes Rømning og
							Tilbagetoget i Nørrejylland.</p>
                  <p xml:id="idm140237637959888">Den almindelige Stemning var atter fuldstændigt paa hans Side.</p>
                  <p xml:id="idm140237637959360">»Bring mig min Hat og min Stok!« raabte Kancelliraaden til Opvarteren,
							ikke saameget, fordi han ikke selv vilde have den Ulejlighed at opsøge
							disse Gjenstande, som for at give sin Bortgang en imponerende Karakteer,
							og forlod derpaa stolt Postgaardens hyggelige Restauration.</p>
                  <p xml:id="idm140237637958656">Den fredelige Ro, som ellers havde været Særkjendet for den lille By, var
							nu ganske forsvunden. Dens vigtigste Førere stode bittert og skarpt
							ligeoverfor hinanden. Kancelliraaden hilste ikke længere sin gamle Ven
							Ludvigsen paa Gaden, Postmesteren ombyttede, som en vel noget ubestemt,
							men dog betydningsfuld Demonstration, sin fredelige Frakke men den gamle
							Ritmesteruniform og betragtede Redakteuren af Byens Avis, naar han mødte
							ham paa Gaden, paa en saadan Maade, at denne ansaae sin personlige
							Sikkerhed for truet og begyndte at gaae med en tyk Stok.</p>
                  <p xml:id="idm140237637957584">Det er en Selvfølge, at de hyggelige Sammenkomster om Aftenen ophørte.
							Postmesteren stiftede en lille, særskilt Klub paa det Hotel, som
							rivaliserede med Postgaarden. Man skulde der opbygge hinanden med
							Foredrag og anden selskabelig Underholdning; men, efterat Stifteren for
							et indskrænket Auditorium havde holdt en Række oplysende Foredrag om
							Kaffetræet, sygnede det aandelige Liv i Klubben langsomt hen.</p>
                  <p xml:id="idm140237637956544">I Maanedernes Løb begyndte dog Spændingen at lægge sig. Postmesteren
							vedligeholdt vel trofast det samme Højdepunkt af politisk Forbittrelse
							mod Overlærer Ludvigsen og <pb n="56" facs="adl/topsoe/topsoe1/tops1056" xml:id="idm140237637955904"/> Ligesindede,
							men Kancelliraaden følte sig synlig trykket paa det Standpunkt, han
							ubesindigt havde indtaget. Han kunde ikke skjule for sig selv, at de
							Anskuelser, som hvis Forfægter han var optraadt, var i afgjort
							Minoritet, og tillige pinte al den Spot og alle de vittige Angreb, for
							hvilke han og hans Meningsfæller vare Gjenstand, ham i højeste Grad.
							Hans Haar graanede temmelig hurtigt, og hans Korpulence tog noget af.
							Selv i sit Hjem følte han sig ikke rolig og vel, thi hans Søn deelte
							ingenlunde hans Anskuelser; det var endog flere Gange kommet til
							alvorlige Disputer mellem Fader og Søn, som ellers altid havde levet i
							den skjønneste Enighed. Kancelliraaden angrede bittert, at han
							overhovedet havde givet sig til at have en Mening om Aarsagerne til
							Ulykkerne.</p>
                  <p xml:id="idm140237637953184">Endelig kunde han ikke længere bære Byrden, og han meldte sig i Stilhed
							ud af den politiske Forening, et Skridt, som allerede beroligede ham
							endeel. Der stod imidlertid ogsaa tilbage at oprette det gode Forhold
							med Ludvigsen, men hertil vilde der ikke lade sig finde nogen Lejlighed.
							Han sørgede for, at denne erfarede Udtrædelsen, og da han nogle Dage
							efter mødte ham paa Gaden, hilste han atter paa ham; men Ludvigsens
							Gjenhilsen var kold og afvisende.</p>
                  <p xml:id="idm140237637952128">Ved det store Middagsselskab paa Byfogdens Fødselsdag mødtes de To for
							første Gang i lang Tid inden fireVægge. Stille og taus sad
							Kancelliraaden ved det gode Bord, som han ellers i langt højere Grad
							forstod at skatte; degode Vine glædede ham ej som før, han følte sig
							ikke oplagt til at holde en eneste Tale, det var en sørgelig Tilstand.
							Maaltidet endtes, og i den livligste og venskabeligste Stemning trykkede
							man hinandens Hænder og ønskede »Velbekomme« saa inderligt, som om dette
							Ord indeholdt et Ind. begreb af al timelig Velfærd.</p>
                  <p xml:id="idm140237637951040">»Velbekomme, Ludvigsen,« sagde Kancelliraaden ydmygt, da han kom til at
							staae ligeoverfor denne.</p>
                  <p xml:id="idm140237637950528">Et Øjeblik tøvede Ludvigsen, da vandt hans gode Hjerte Overhaand.</p>
                  <p xml:id="idm140237637950000">»Velbekomme, Kancelliraad,« sagde han hjerteligt og; udstrakte sin Haand.</p>
                  <pb n="57" facs="adl/topsoe/topsoe1/tops1057" xml:id="idm140237637949520"/>
                  <p xml:id="idm140237637948752">»Velbekomme, velbekomme, kjære Ven,« gjentog Kancelliraaden rørt og
							inderligt og trykkede paany den fremrakte Haand, og Arm i Arm begave de
							sig ind i Sideværelset til Kaffeen og Cigarerne.</p>
                  <p xml:id="idm140237637948144">Og der er atter Solskin og Sommer i den lille By med den mægtige Kirke,
							der knejser vidt ud over det omliggende Land, og Sol og Sommer kjærtegne
							atter med særligt Fortrin den røde Kapitelgaard med den hængende
							Vedbend. En saadan smuk Sommerdag vare alle Byens Vogne samlede udenfor
							Kirkens mægtige Indgang, og traadte man indenfor, var den fuld af
							pyntede Folk, og omkring Alteret var der samlet en talrig Brudeskare.
							Det var Christians og Margrethes Bryllupsdag.</p>
                  <p xml:id="idm140237637947024">Forgæves havde han flere Gange frembaaret sit Andragende for hende, men
							endelig havde hun taget imod det, og der havde været stor Glæde i
							Kapitelhuset.</p>
                  <p xml:id="idm140237637946288">»Det bliver dog maaskee ogsaa bedst saaledes i Længden,« havde
							Konsistorialraadinden sagt til sin Datter, da denne fortalte hende
							Forlovelsen.</p>
                  <p xml:id="idm140237637945728">En talrig Brudeskare er samlet. Det har allerede i længere Tid været en
							Æressag for Byens Familier at blive indbudt til Brylluppet, og man har
							overøst Kancelliraaden og Fruen med Artigheder for at bringe sig i
							Erindring.</p>
                  <p xml:id="idm140237637944832">Al tidligere Splid og Uenighed er glemt. Postmesteren er der, ikke i
							Ritmesteruniformen, men i den for kgl. Postmestre reglementerede, og han
							drikker et venskabeligt Glas med Redakteuren. Amtmanden er der med alle
							sine Ordner og Kammerherrenøglen og har Fruen tilbords. Den sidste
							Flaske af den gamle Madeira staaer ved hans Kouvert, han er uudtømmelig
							i Komplimenter over Anretningen og udbringer Brudeparrets Skaal med en
							lille Smagløshed, som Damerne overhøre.</p>
                  <p xml:id="idm140237637943408">Overlærer Ludvigsen er der og udbringer en Skaal for Fædrelandets
							Fremtid, som et Øjeblik formørker den glade Stemning, men Indtrykket
							udslettes af Amtmanden med en Skaal for Damerne, og Aftenen henglider i
							den behageligste Stemning. Latter, Sang og munter Tale lyde fra de
							aabne, <pb n="58" facs="adl/topsoe/topsoe1/tops1058" xml:id="idm140237637942528"/> oplyste Vinduer udover den stille
							Plads, hvor den store Kirke knejser i Maanelyset i en underlig Blanding
							af Lys og dybe, mægtige Skygger, indtil Alt bliver stille.</p>
                  <p xml:id="idm140237637941248">For det unge Par er der indrettet en hyggelig Lejlighed i det gamle
							Kapitelhuus, et Stykke af Haven er givet dem i Selveje, paa en Høj deri
							er der bleven opført et smukt Lysthuus med en Bænk, hvorfra de i stille
							Sommeraftener kunne see Solen synke bagved Skovene og Stjerner staae op
							og spejle sig i det fjerne, rolige Hav.</p>
               </div>
            </body>
         </text>
      </body>
   </text>
</TEI>