<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>TILLÆG</title>
            <author>Claussen,
                          Sophus</author>
            <editor xml:id="th"/>
         </titleStmt>
         <publicationStmt>
            <publisher>textbase</publisher>
            <pubPlace>Copenhagen</pubPlace>
            <date>2017-11-08+01:00</date>
            <idno/>
            <availability status="free">
               <ab>GNU license</ab>
            </availability>
         </publicationStmt>
         <sourceDesc>
            <listWit>
               <witness xml:id="A">empty</witness>
            </listWit>
            <listBibl>
               <bibl>
                  <author n="1" xml:id="idm140218345270288">
                     <name xml:id="idm140218345270032">
                        <surname xml:id="idm140218345269904">Claussen</surname>, <forename xml:id="idm140218345269440">Sophus</forename>
                     </name>
                  </author>
                  <title xml:id="idm140218345269152">Antonius i Paris</title>
                  <pubPlace xml:id="idm140218345268864">[København]</pubPlace>
                  <pubPlace xml:id="idm140218345268400">[Valby]</pubPlace>
                  <pubPlace xml:id="idm140218345267984">[Ballerup]</pubPlace>
                  <publisher xml:id="idm140218345267520">Det Danske Sprog- og Litteraturselskab</publisher>
                  <publisher xml:id="idm140218345267216">Borgen</publisher>
                  <publisher xml:id="idm140218345266928">[i samarbejde med Nyt Dansk Litteraturselskab]</publisher>
                  <date xml:id="idm140218345266560">cop. 1990</date>
                  <biblScope>288 289 290</biblScope>
               </bibl>
            </listBibl>
         </sourceDesc>
      </fileDesc>
      <encodingDesc/>
      <profileDesc/>
      <revisionDesc/>
   </teiHeader>
   <text>
      <body>
         <div xml:id="idm140218342680272">
            <head xml:id="idm140218342680016">TILLÆG</head>
            <div xml:id="idm140218342679600">
               <head xml:id="idm140218342679344">Utrykt kapitel til Valfart</head>
               <p xml:id="idm140218342678912">Hvad vi Signora Clara og jeg mest savner er en Smule Musik. En forbivandrende Guitarspiller dybt under vore Vinduer eller det højtopløftede Brøl af to Mandsstemmer, som begynder en toscansk Ritornel, kan kun glæde os en kort Stund  - i Forbindelse med Maaneskin over Hav og Havn og Bjærg og By. Men selve Manglen af Musik sætter Fru Clara i Stemning. Jeg ser hende krumme Fingrene halvt i Vrede; jeg ved: nu kommer det. Tu stai a mi sentire  - siger hun  - »Nu skal du høre«. Og hun giver sig til at fortælle, hun har gjort Anslaget, funden Tonen, og hendes Fortælling sukker og ler som en Violoncel, der skaffer os den Musik, hvortil vi begge trængte. Det Straalestøv, der falder fra Maanen mødes med det virkelige Støv paa disse grove, storskaarne Kyster. Man lever heldigvis ikke af Æther alene. Et Glas Chianti eller en Flaske gammel Barbera gør Fortællingen fyrigere. Og pludselig hører vi dybt dernede paa Havnepladsen, mens for Resten alle sover [,] den fordrukne Snak af en gammel Stridsmand, som kommer ud fra en Vinkippe og med Stolthed hævder sin Familieære:</p>
               <p xml:id="idm140218342676208">»Jeg selv har tjent under Garibaldi. Min Søn har været syv Aar i Tugthuset. Vi er, for Fanden, ordentlige Folk«. Fru Clara jubler og kan i en halv Time ikke glemme hans sidste Sætning: Porco can, brava gente!</p>
               <p xml:id="idm140218342675600">Fru Clara er efter Aftenbordet træt sunken ned i en Lænestol. To Lys paa det uafdækkede Bord flagrer for Vinden. Jeg selv ligger paa en Sofa. Det er varmt og vi har begge gjort os det bekvemt.</p>
               <p xml:id="idm140218342674816">»Vil du have Kaffe i Aften,« siger hun søvnig og blinker dog helt aarvaagent hen til mig.</p>
               <p xml:id="idm140218342674320">»Nej, stakkels Clara. Du er saa træt. Og det er allerede sent.«</p>
               <p xml:id="idm140218342673856">Fem Minutters Stilhed. Myggene begynder at plage os.</p>
               <p xml:id="idm140218342673408">»Elskede Clara, du talte om Kaffe,« siger nu jeg.</p>
               <p xml:id="idm140218342672960">Fru Clara ryster hæftig paa Hovedet.</p>
               <p xml:id="idm140218342672480">»Nej, nej, nej. Umuligt, umuligt. Jeg er saa træt, amante mio, og det er allerede sent«</p>
               <p xml:id="idm140218342671984">Fem Minutter til.</p>
               <pb n="288"
                   facs="adl/claussen/claussen1/claussen1288"
                   xml:id="idm140218342671568"/>
               <p xml:id="idm140218342670800">»Kære elskede Clara. Hvis du vil lave Kaffe, vil jeg kysse dig paa Hjærtet (voglio darti un bacio sul cuore).</p>
               <p xml:id="idm140218342670288">
Hun stritter for at rejse sig og siger, mens hun synker tilbage:<lb xml:id="idm140218342669952"/>
»Ak jeg usalige! impossibile, impossibile«. »Sono così stanca, saì« (jeg er saa træt, maa du vide) »Nej, nej, nej, nej«... »non posso, non posso«.</p>
               <p xml:id="idm140218342669232">Jeg tier og venter.</p>
               <p xml:id="idm140218342668816">Myggene plager hende. Hun slaar forbitret efter dem, fanger endelig en og bærer den højtidelig hen til Bordet for at dræbe den, mens hun lader sig henrive til smaa Eder og kalder den <hi rend="italics" xml:id="idm140218342668176">bestia infernale</hi>.</p>
               <p xml:id="idm140218342667360">Saa ved jeg ikke, hvad hun foretager sig derhenne.</p>
               <p xml:id="idm140218342666912">Pludselig knæler hun ned ved Siden af mig; hun har blottet den ene Skulder og Brystet til Hjærtets Sted.</p>
               <p xml:id="idm140218342666304">»Da mi un bacio sul cuore (Kys mig paa Hjærtet). Amante mio, Du er mere ubarmhjærtig end Zanzarrerne (Myggene)«.</p>
               <p xml:id="idm140218342665792">Jeg gør, som hun siger.</p>
               <p xml:id="idm140218342665344">Nu tager hun af Bordet, og hun gaar i Køkkenet for at koge Kaffen til mig. Jeg ved, at hun nu staar der ude med strænge, grublende Bryn og med en Fjedervinge for at puste Gløderne til Flamme. Men overfor mig er disse strænge Bryn aldrig strænge. Og dette Hjærte, som er eneste Musik, det faar jeg Lov til at kysse, og hun betragter det som en Belønning, naar jeg kysser det. Og naar den dybe Nat kommer, faar jeg fremdeles Lov til at hvile ved dette Hjærte, som er eneste Musik. Hvis hun drømmer noget stygt, rejser hun sig forfærdet over Ende. »Io mi sognava«, siger hun.</p>
               <p xml:id="idm140218342664272">»Jeg drømte, at du var død  - død  - og jeg græd, saa at jeg vaagnede derved Da kunde jeg slet ikke høre dit kære Aandedrag (il tuo caro fiato) og jeg blev saa forfærdet...«</p>
               <bibl xml:id="idm140218342663696">(NkS 3634,4°, II, 1.jf. s. 331)</bibl>
               <pb n="289"
                   facs="adl/claussen/claussen1/claussen1289"
                   xml:id="idm140218342663232"/>
            </div>
            <div xml:id="idm140218342662336">
               <head xml:id="idm140218342662080">Claras Drømme:</head>
               <lg xml:id="idm140218342661648">
                  <l xml:id="idm140218342661392">Jeg drømte, at Toscanerinden dræbte en Okse.</l>
                  <l xml:id="idm140218342660896">Vi var alle sammen i Køkkenet:</l>
                  <l xml:id="idm140218342660432">Du og jeg og hun og Fortunato.</l>
                  <l xml:id="idm140218342660000">Jeg drømte, at hun stod med en lang Slagterkniv</l>
                  <l xml:id="idm140218342659504">og skar i Oksens Hals.</l>
                  <l xml:id="idm140218342659088">Men Oksen laa paa Gulvet og saa</l>
                  <l xml:id="idm140218342658656">paa mig med et Øje fuld af Medlidenhed</l>
                  <l xml:id="idm140218342658176">Jeg sagde: lad os aabne Døren; inden vi dræber Dyret;</l>
                  <l xml:id="idm140218342657664">thi det kunde blive rasende og springe i Vejret.</l>
                  <l xml:id="idm140218342657216">Og vi gav os alle til at lukke Døren op.</l>
                  <l xml:id="idm140218342656736">Men Døren var lukket og ingen kunde aabne den.</l>
                  <l xml:id="idm140218342656240">Vi var lukkede inde med Oksen.</l>
                  <l xml:id="idm140218342655808">Og som jeg havde sagt sprang Oksen i Vejret,</l>
                  <l xml:id="idm140218342655360">den sprang lige op til Loftet,</l>
                  <l xml:id="idm140218342654928">og den begyndte at ødelægge og myrde os alle</l>
                  <l xml:id="idm140218342654432">baade Toscanerinden og dig og Fortunato,</l>
                  <l xml:id="idm140218342653984">saa I var helt døde.</l>
                  <l xml:id="idm140218342653536">Og ogsaa mig stangede den, men</l>
                  <l xml:id="idm140218342653104">Jeg kunde intet mærke og den kunde</l>
                  <l xml:id="idm140218342652640">ikke undlive mig.</l>
                  <l xml:id="idm140218342652224">Og jeg vaagnede op i Forfærdelse ...</l>
               </lg>
               <bibl xml:id="idm140218342651616">(NkS 3634,4°, IV; opr. notesbog 34,<lb xml:id="idm140218342651264"/>
NkS 1340,8°, VII, jf. <hi rend="italics" xml:id="idm140218342650944">SC:SL</hi> IX 248)</bibl>
               <pb n="290"
                   facs="adl/claussen/claussen1/claussen1290"
                   xml:id="idm140218342650096"/>
            </div>
         </div>
      </body>
   </text>
</TEI>
